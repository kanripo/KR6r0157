# -*- mode: mandoku-view -*-
#+TITLE: 林間錄
#+DATE: 2015-08-30 22:29:27
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6r0157_X_001-0245b>
#+PROPERTY: JUAN 3

<pb:KR6r0157_WYG_003-1a>
欽定四庫全書
　林間錄後集
　　　　　　　　　　　　宋　釋恵洪　撰
　　　釋迦出山畫像讃并序
秦越人之扵醫望見知生死老潘之扵墨摸索知精粗
盖其不傳之妙無地寄語黙也歐陽文忠公曰小字遺
教經雖不著書者之名然非羲之莫能作也予閱錢
樂道家所蓄釋迦文佛出山像雖不著名然非道子不
<pb:KR6r0157_WYG_003-1b>
能作以其意之著也樂道人品甚高鐵書血食之後其
忱信痛敬所致像之寄寓决非茍然拜手稽首為之讃
曰
徧大海味具扵一滴盡法界身足扵纎埃佇思則燈王
之座不能入毘耶之室歛念則彌勒之門彈指即開唯
我鼻祖&KR0474;迦和尚初出雪山即示此像以千百億微塵
身九十七大人相頓入筆端三昧而幻此幅紙之上垂
手跣足頂螺頷絲超然静深出三界癡如浩蕩春寄扵
<pb:KR6r0157_WYG_003-2a>
纎枝如清凉月印扵盆池鏤氷琢雪我作讃詞闗空鏁
夣夫子其牢蓄之
　　　小字金剛經讃并序
僧子瓊束毫為纎筆甚銳如麥芒臨紙運肘快䓁風雨
書金剛般若經扵兼寸環輪中望之團團如珠在薄霧
間即而視之其行布如人梳&KR0288;作烟鬟自非思力精微
何以臻此為之讃曰
昔有佛子根猛利能觀空性即是色欲顯空色不思
<pb:KR6r0157_WYG_003-2b>
議仰空書此金剛句至今風雨&KR0013;原野諸樵牧者集其
下乃知肉眼不能見譬如水中有塩味唯道人瓊思精
特能觀色性即是空視此纎管大如椽揮翰如行九軌
道故扵兼寸環輪中備足廣大言説身世人可見不可
讀譬如嬰兒視崖&KR0097;我扵此經能證入初中後善三法
門忽然落筆如建瓴不復現行生倒想猶色空觀入諸
境奏刀肯綮無全牛盡持此法施群生甚微細智願同
證
<pb:KR6r0157_WYG_003-3a>
　　　六世祖師讃并序
予竄海上三年而還舎宇筠之石門寺悲叢林之荒寒
念祖宗之標致不自知涕流也作六祖師畫像讃以寄
昭黙禪師以見其志云
妄想無性證不㓕受前聖所知轉相授手風烟花開噐
界以形霜露果熟王子乃生䕶持佛乗指示心體但遮
其非不言其是嬰兒索物意正語偏哆和之中語意俱
捐
<pb:KR6r0157_WYG_003-3b>
頂峰朝露神光夜升堪任單𫝊擔荷上乗自尋其心不
見歸宿如視環輪求其斷續用獄除問履瘦知肥媱坊
酒肆盡是塵機雪中斷臂&KR0133;續佛夀兒孫今聞竪毛呵
手
六道暗昏不礙明㓗毫&KR0117;弗差證甘露㓕但赤頭顱特
諱姓氏離見超情欲盡世累濳溪海山麻衣風帽翩然
往來被褐懷寳精一其誠身名俱捨後世丘墳猶無知
者
<pb:KR6r0157_WYG_003-4a>
破頭峰下龍象雜遝衣付小兒道傳懶衲乃爾相違求
人為法天書至門堅卧不荅念諸衆生捕風捉影十地
治之由未蘇醒師微&KR0015;曰何必眩瞑但勿强名自然無
病
觀前後身兩鏡一靣左右對之三者頓現今非昔是増
金以黄昔非今是謗沈無香已絶死生豈纒老少全機
現前當明而妙夜江佐舟吾今汝渡句中之眼如水有
乳
<pb:KR6r0157_WYG_003-4b>
是風幡動眼自遮覆非風幡動心自現露是為曹溪顯
决要旨欲證之者勿流汝意暫時歛念妙寂了然汝自
受用宻非我邉負石舂糧趂獐逐兎鏡中之空欲尋無
路
　　　棗栢大士畫像讃并序
易之深𣺌不可以義得故立彖象以盡其旨心之精微
不可以言傳故指事法以示其妙唯&KR0037;栢大士深入此
三昧門謹拜手稽首為之讃曰
<pb:KR6r0157_WYG_003-5a>
須眉如畫頎而美風神如秋氣竒偉平生歸宿東北方
塵勞之中寂而止翛然跣足散衣行智智用中不乖體
帝王家生得自在夀量不書絶終始虎受使令心境空
女為伴助憎愛弃冠巾傳心即俗真方隅示法即事理
只將&KR0037;栢薦齋鉢我來閻浮非着味自然光明生齒牙
我談詞章皆實義佛子授汝以顯訣一言便足超十地
隨順無明起諸有若不隨順諸有離聖賢酪生凡乳中
只由觀照戒定慧是謂大士同體悲令我頓入一切智
<pb:KR6r0157_WYG_003-5b>
作大佛事徧塵刹華嚴界中容頓轡以空為座禮十身
以願為舌說此偈如以花説無邉春如以滴説大海味
稽首世間妙蓮華常&KR0133;清净出泥滓
　　　百丈大智禪師真讃并序
馬祖大寂禪師已化塔于海昏之石門師廬其傍既乆
衲子相尋日增扵是厭山之淺乃㳂馮水而上至車輪
峰之下與希運惟政火種刀耕而食遂成法席予崇寧
四年春至山中瞻遺像雖氷枯雪老若不勝衣而神峻
<pb:KR6r0157_WYG_003-6a>
氣逸如未度世謹拜手稽首為之讃曰
以實問荅空可青黄以意求道神落隂陽隂陽莫測脫
畧隂界虛空莫畫因果不昧我有大機佛無宻語如師
子王露地方踞稱性文字隨身叢林如以妙指發和雅
音同世之波夀九十二護持心宗謚曰大智
　　　雲庵真讃并序
雲庵出黄龍之門為臨濟九世之孫種性殊勝契悟廣
大指示心要辨如曹溪决擇教乗論如棗栢作為偈句
<pb:KR6r0157_WYG_003-6b>
詞如誌公履踐明騐精如永嘉退居雲庵時已七十餘
幻㓕都盡慧光渾圎可以想見其遺風餘烈門人徳洪
謹拜手稽首為之讃曰
扵是住境見與見縁如夣能所如&KR0097;中邉唯具正眼入
此三昧如妙蓮華出縁生海祖師活意如來宻機成就
衆生如鵾&KR0583;飛使其自化不由他悟秀出叢林光于佛
祖趨㓕陕右誕生江南暗中五色天下雲庵
　　　明極齋銘并序
<pb:KR6r0157_WYG_003-7a>
太原王健伯强名臣惠公之子皇叔嘉王之壻方壯年
則能弃官學道閱首楞嚴經至餘塵尚諸學明極即如
來嘆曰此如來之訓而予之志也願以明極名其齋而
乞銘扵予銘曰
有而尋求癡暗所囿得而驚異智濁之咎濁澄暗徹自
覺成就如人目睛一塵不受開睫譬生明發寄根歛睫
譬死睛不能昏聖師真慈開此妙門睥睨不入夫豈知
恩枵然丈室中置匡牀經行宴坐晨燈夕香勿使邪念
<pb:KR6r0157_WYG_003-7b>
蔽常寂光
　　　小字華嚴經偈并序
蜂房扵梁間以漆液固其蒂鵲巢扵木杪累百日而後
成彼曾何知而經營之妙積累之功若習藝之神耶盖
其靈明廓徹不思議之力雖昩畧飛揺之中而具足成
就弗差毫末况首出萬物應物而能言者乎昔有梵僧
來自五天見晉宫闕崇麗嘆曰是與兠率内院何異但
彼道力所成而此直業力耳予嘗&KR0015;之是安知我此妙
<pb:KR6r0157_WYG_003-8a>
力出生太虚容受寰宇曾何天上人間樓觀之足云哉
道人栖公愍世迫隘就其所欲書大方廣佛華嚴經於
方冊中其輕妙可以一掌置開編蠕蠕如行蟻熟視之
其衡邪曲直重交反側曲盡其妙不啻如擘窠大書觀
者闐門嘆未曾有予欲稱讃是無作之功普告大衆而
説偈言
我聞尊者龍勝師應供曾入娑竭海龍宫微塵妙章
句目所一瞥輙能誦流扵五天及震旦為熱惱中甘
<pb:KR6r0157_WYG_003-8b>
露門維道人栖出其後願力猛利思精特能扵方冊紙
墨間書此大經十萬偈誦於蝸舎巢庵中了然如在龍
宫見觀者種性有差别愛慕皆生殊異想要當諦觀一
塵中亦有無邉妙經卷昔有智人破此塵十方世界一
切説以名塵故非斷空而可破故非實有了此兩字妙
法門亦攝一切契經海譬如困卧俄頃際夣中所歴更
千載乃知一念圎古今真實際中法如是一塵微妙不
可測當知一一塵亦然譬如天帝網明珠珠體瑩然俱
<pb:KR6r0157_WYG_003-9a>
照徹一珠具足諸網珠一一珠中同徧入我今以此金
剛句壞㓕彼衆下劣想使悟塵中含此經奚方冊中乃
驚異咨爾山君河𣗳神各各當憶本&KR0133;力要當勇猛勤
守護勿令邪念輙蠧侵毘藍風吹須彌盧刦火焚燒大
千界為攤此經一切處使其凉曝各得所我此現前佛
子䓁作此觀者名正觀稽首十方調御師刹刹塵塵為
作證
　　　慈氏菩薩旃檀像讃并序
<pb:KR6r0157_WYG_003-9b>
金陵華藏禪寺慈氏菩薩旃檀像相好之工妙天下而
神異靈感未易以一二數居景徳寺之後殿王文公嘗
夣像求易居甚切既覺而忘之已而復夣理前事公夣
中固留之像則泣下起而視之真有淚處因大驚異即
迎置華藏之大殿俄景徳一夕而燼嗚呼三灾彌綸大
千㓕壊像豈得乆留人間世而痛自嚲免為此兒戱陿
劣相耶是盖護法諸天以像之靈瑞佑之則然非菩薩
意也不可以不辨稽首為之讃曰
<pb:KR6r0157_WYG_003-10a>
何人寄逸想㳺戱浮漚間以如幻之力刻此旃檀像坐
令衆妙好秀發千光中天冠束紺&KR0288;銖衣絡華鬘種
種妙莊嚴成此功徳聚當時億萬衆感極則悲號樓觀
出談&KR0015;秘護百寳攅如登覩史天如集龍華㑹嗟乎像
教末羽嘉成百鳥棘生薝蔔林龍神為悲動王臣寔外
護異夣非意思&KR0133;推明月輪出此蓬勃烟&KR0133;回紫金山
安置清凉處至今百福像儼然臨天人神力吁莫測拜
瞻涕汍瀾我諦觀十方寔無心外境自然離依他及與
<pb:KR6r0157_WYG_003-10b>
徧計執即今目所見非有亦非無如像現鏡中非鏡亦
非靣&KR0133;入此三昧識心自然明扵十方國土而作大佛
事稽首大悲尊證我如是説
　　　苐十五祖真讃并序
迦那提婆尊者為十五祖傳佛心印猶以衆生不能信
受其言為憂乃訴扵大自在天之像曰&KR0133;神賜我使言
不虚設嗟乎道之難行非獨今也稽首讃曰
石彪肉醉木駒夜嘶我此三昧非識情知應縁而現不
<pb:KR6r0157_WYG_003-11a>
落思惟是故鉢水以針投之如仲尼韶如子期琴又如
蕭何而識淮隂無言可寄無迹可尋粲然現前傳之以
心穴像之目我不慢神指𣗳之耳我知其因物我如故
所立皆真隨其妙用見我全身稽首真慈為僧中王如
萬星月見者清凉尚以衆生不信為傷盖盲者咎非光
掩藏
　　　翠嚴真和尚真讃
我方涇渭同流&KR0015;中軟頑滑頭為君人境俱奪閙裏白
<pb:KR6r0157_WYG_003-11b>
拈巧偷如水洗水相樓打樓從來脫略無窠臼接得南
泉嗣趙州
　　　昭黙和尚真讃
辯如𤣥沙有邉幅韻如睦州出風骨黙然而說珠自照
八荒光明寄毛粟獨立南榮山嶽峻臨濟欲傾不敢覆
&KR0015;横玉麈氣如春一堂嚴冷天魔哭
　　　空生讃并序
漳南僧慎修㳺吳中得此畫扵敗垣破壁間拂除埃翳
<pb:KR6r0157_WYG_003-12a>
神觀靖深如從維摩大士得心解脫時出以示予為之
讃曰
以空寂身無所依住而捉杖棃以靈知心不在散攝而
玩貝葉不捨聲色而證真空與我日用能所心同扵一
切處寂入法海如風行空無有妨礙但脫三執圎成一
㑹當慎以修入此三昧
　　　永明和尚畫像讃并序
永明智覺禪師乗悲&KR0133;力示生震旦傳佛心宗為法檀
<pb:KR6r0157_WYG_003-12b>
越其家名辯才學者依以揚聲議論言句浩如山海予
漁獵于其間一十餘年至其妙處輙能識之如鵝王擇
乳無有遺餘盖嘗自忘鄙陋欲追禪師逸駕為之伴侣
以㳺十方國土作大佛事尚未晚也稽首為之讃曰
三界種性有萬妍醜生順死逆夣夜想晝往復無間聲
度垣牖皆依末那戯論成就而末那體無作無受譬如
空華實無而有一念了知光明通透我如是見無有錯
謬是為心宗祖佛授手孰振頺綱秀傑竒茂稽首永明
<pb:KR6r0157_WYG_003-13a>
月臨星斗
　　　永嘉和尚畫像讃并序
永嘉尊者初閱維摩經發明心要欲定宗旨遂造曹溪
印可於祖師一宿而去世咸以一宿覺名之予讀其歌
詞䆒其履踐如尺圍鑰合未嘗不置卷長嘆想公之為
人碩大光明壁立萬仞而視今之學者寒酸鏁細紛紛
蠢蠢宗教興衰於兹可知矣為之讃曰
情根無功意識無作現量圎成見聞知覺如鏡受燈光
<pb:KR6r0157_WYG_003-13b>
無壞雜烈火焚燒河流湍逝谷風怒號大地依止俱無
知思亦復如是此涅槃門如皷塗毒曹溪撾之聞者僵
仆以槌授公萬象驚縮光明之語粲如日星精嚴之行
清如玉氷唯不傳者與空相應我初學道如握如拳晚
乃覺之如手安然有時而用搏取大千
　　　清凉大法眼禪師畫像讃并序
予元符初至臨川承天寺寺基宏壮可集萬指而食堂
翛然殘僧三四輩而已讀舊碑知為大法眼禪師開法
<pb:KR6r0157_WYG_003-14a>
之故基也影堂壁間畫像存焉神宇靖深眉目淵然而
英特之氣不沒豈荷負大法提挈四生者其表故如是
耶稽首為之讃曰
非風幡動非風鈴語見聞起㓕了無處所何以明之俱
寂静故此光明藏平䓁顯露由本無明受欲怪妬如隔
日瘧痛自遮護有能了者即同本悟索爾隨縁閑居静
住一切仍舊自無染汚為物作則險崖之句不可犯干
如大火聚
<pb:KR6r0157_WYG_003-14b>
　　　雲門禪師畫像讃并序
富鄭公家所蓄雲門禪師之像僧原静移冩其本藏於
蔣山大觀三年六月予獲拜觀焉稽首為之讃曰
見流滔天公峙如山壁立萬仞捍其狂瀾可望而却不
可攬攀犀顱虎眸美髯遶脥雲詞電機霹&KR0430;為舌邪宗
墮傾魔瞻破裂須㬰清明光風霽月叢林驢騾蹴踏龍
象不可係羇逸氣邁往我不得濟大地是浪忽然現前
清機㦄掌
<pb:KR6r0157_WYG_003-15a>
　　　𤣥沙備禪師畫像讃
根門有功則是心外見法用處投機則是問時有荅問
荅交馳摸索大道心法對峙破碎真如異哉此老超出
兩塗亡僧面前波全露水猛虎&KR0161;畔光自照珠衲僧不
解如井覷驢
　　　旃檀大悲讃并序
予畜四十二臂觀世音菩薩之像如護目睛每戴以行
道今以授其友李天輔為之讃曰
<pb:KR6r0157_WYG_003-15b>
汝意有言枯杌作鬼我心不生髑髅即水乃知妄覺一
法成二湛然圎明百千一耳稽首大士應物而形隨其
大小如谷含聲千臂執持千眼觀照以無心故受用俱
妙譬如青春藏於花身因其枝葉踈宻精神唯此瑞相
四十二臂不越徑寸莊嚴畢備清净寳目或慈或威如
欲舉足華輪承之碧螺之間有佛儼容如焦螟䖝巢蚊
睫中𨼆于石間顯出蚌蛤以無礙慈不擇清濁我觀震
旦種性猛利由聞慧入甘露㓕地願加&KR0013;我障盡心開
<pb:KR6r0157_WYG_003-16a>
如觀世音無礙辯才我說此偈萬象合掌何以無疑敲
空作響
　　　源禪師讃
十年積翠侍立學得眼横鼻直平生氣壓叢林問着左
科背聽一庵深藏霹&KR0748;舌從教萬象自分說百非四句
無處蹲孤風照人衆星月
　　　明白庵銘并序
予世縁深重夙習羇縻好論古今治亂是非成敗交㳺
<pb:KR6r0157_WYG_003-16b>
多譏呵之獨陳其中曰扵道初不相妨譬之山川之有
煙雲草木之有華滋所謂秀媚精進予心知其戯然為
之不已大觀元年春結庵扵臨川名曰明白欲痛自治
也其中聞之以偈見寄曰庵中不著毘耶座亦許靈山
問法人便謂世間憎愛盡攅眉出社有誰瞋扵是隄
岸輒决又復衮衮多言然竟坐此得罪出九死而僅生
恨識不知微道不勝習乃收招魂魄料理初心為之銘
曰
<pb:KR6r0157_WYG_003-17a>
雷霆發聲萬國春曉聞者不言心得意了木落霜清水
歸沙在忽然震驚聞者駭怪合妙日用如春雷霆背覺
塵勞如冬震驚萬機俱罷隨縁放曠尚無了知安有倒
想永惟此恩研味其旨一庵收身以時卧起語黙不昧
絲毫不差蒙雜而著隨孚于嘉
　　　延福鐘銘并序
梁武帝假寳公神力見地獄相問何以救之寳公曰衆
生定業不可即㓕唯聞鐘聲其苦暫息耳武帝扵是詔
<pb:KR6r0157_WYG_003-17b>
天下佛廟擊鐘當舒徐其聲欲以佇苦者宜豐李某與
弟某施延福院大鐘&KR0133;資延母夫人某氏夀祺且雪夙
障予以謂知所施矣晉許遜白日仙去天詔書曰赦汝
無事先祖之罪佳汝施藥呪水之功夫施藥呪水脫人
扵苦者唐崔祐甫本貴且夀以任情殺戮囚繫不&KR0474;遂
不殆囚繫殺戮置人扵苦者也嗚呼夀固無相脫人之
苦則增置人扵苦則損夫鐘之功利博大昭著也以之
為施某人罪㓕延夀理有固然者矣為之銘曰
<pb:KR6r0157_WYG_003-18a>
衆生大夣營黒業&KR0008;瓏擊撞與開睫功徳之大吾敢喋
願移慈母離障結如聲度垣即超越孝哉伯仲但勇逸
依仗佛力䓁痛切如取萬物執卷牒願夀慈母春在脥
如鐘常撞無盡竭政和甲午夏五月誰為之銘甘露㓕
　　　旃檀白衣觀世音像讃并序
筠州太平寺泗州院僧元鑑所畜觀世音菩薩之像慈
嚴妙麗靈異殊勝如上天竺所見者問何自得之鑑曰
始有客舟載而至傳數家家輒祸至㓕亡者皆畏不敢
<pb:KR6r0157_WYG_003-18b>
迎獨吾迎事之而無異焉予曰昔廬山文殊師利之像
不肯留寒溪而喜隨逺公歸東林金陵彌勒像不肯留
景徳而見夣扵舒王求居華藏今此像乃獨寓扵鑑是
皆與菩薩大有因縁不然心豈有所擇而避就之耶為
之讃曰
我聞菩薩昔因地所供養佛名觀音從聞思修而悟心
心精遺聞而得道見聞覺知不可易譬如西北與東南
而此乃曰聞可遺令人惘然墮疑網龍本無耳聞以神
<pb:KR6r0157_WYG_003-19a>
蛇亦無耳聞以眼牛無耳故聞以鼻蝼蟻無耳聞以身
六根互用乃如此聞不可遺豈理哉彼扵異𩔖昧劣中
而亦精妙不聞斷况我自在慈忍力無礙解脫獨不然
皷鐘俱擊聲不同知其不同是生㓕而二種聲不相參
即是同時寂㓕法稽首净智功徳聚廣大莊嚴悲願海
憫我心明力不逮時時種子發現行如人因酒而發狂
誡飲輒復逢佳醖&KR0133;㓕顛倒癡暗障&KR0133;獲辯才智慧藏
㳺戯十方微塵刹亦施無畏利衆生凡曰有心能聞者
<pb:KR6r0157_WYG_003-19b>
同入圎通三昧海
　　　照黙真讃一首
衲子無處摸索畫師筆筆畫着山僧醉眼難慿付與衆
人彈駮似則打殺靈源不似㡠子燒却
　　　觀音菩薩畫像讃并序
大觀四年春二月戊子之夕病比丘慧洪纍然卧縲絏
之中夣至一處庭宇閴然有僧導入宻室中舉燭照壁
間有鍾山寳公菩薩之像意忻然欲得之而像輒自墮
<pb:KR6r0157_WYG_003-20a>
其手復展視之則化而為十二靣觀音慈嚴之像心大
驚異遂覺三皷矣三月甲辰南州徳逢上人以書來訊
且曰吾以衣鉢遣僧詣連水畫觀世音像至其莊嚴妙
天下之手慧洪追憶前事問其遣像之日乃其得夣之
夕因自感嘆菩薩以大悲䓁慈哀憐照臨如是昭著其
何恩何徳能報之也唯以筆舌言詞喻海之深誇日之
明耳謹稽首為之讃曰
稽首净聖甘露門無量聖身徧沙界應諸衆生心所求
<pb:KR6r0157_WYG_003-20b>
譬如春色花萬卉西方肅殺憂愁地故住寳陀洛伽山
此方教體在音聞故稱名者得解脫一切衆生殺心甚
癡暗不見不發心故現鷹巢蚌蛤中亦作畫師畫其像
菩薩豈有種種心皆其悲&KR0133;力如是何人毫端寄逸想
幻出百福荘嚴身屹然欲動千光集譬如將回紫金山
湛然欲瞬衆好生譬如欲折青蓮華蠻奴水王來獻誠
想見細雨天花落衆生五濁熱惱中色欲愛見所熏煑
忽然覩此寳月相一切毛孔皆清凉成此不思議功徳
<pb:KR6r0157_WYG_003-21a>
皆因上人心所獻&KR0133;我早熏知見香願我恒被慈忍服
願魔障山速崩裂願大智慧常現前心精遺聞證圎通
自然静極光通達我當定如觀世音一切衆生&KR0133;如我
　　　甘露㓕齋銘并序
政和四年春予還自海外過衡岳謁方廣譽禪師舘扵
靈源閣之下因名其居曰甘露㓕道人法太請曉其說
予曰三祖北齊天平二年得法于少林𨼆于&KR2288;公終身
不言姓氏老安隋文帝開皇七年括天下私度僧尼驗
<pb:KR6r0157_WYG_003-21b>
勘安曰本無名遂遁于嵩山二大老厭名迹之累而精
一其道盖如此予實慕之乃為之銘曰
吾聞甘露食之長生而寂㓕法乃有此名寂㓕而生谷
神不死唯佛老君其意謂此我本超放憂患纒之今知
脫矣&KR0161;髮伽梨安遁嵩少粲迯潜霍是故覺範老于衡
岳山失孤峻玉&KR0111;無瑕當今舌本吐青蓮華
　　漁父六首
　　　萬回
<pb:KR6r0157_WYG_003-22a>
玉帶雲袍童頂露一生&KR0015;傲如何故萬里廻來方旦暮
休疑慮大千揑在毫端聚不解犂田分畆歩却能對客
鳴華皷忽共老安相耳語還推去莫來攔我毬門路
　　　藥山
野鶴神情雲格調逼人氣調霜天曉松下殘經㸔未了
當斜照茶烟風撼流泉繞閨閣珎竒徒照耀光無滲漏
方靈妙活計現成誰管紹孤峰表一聲月下聞清嘯
　　　寳公
<pb:KR6r0157_WYG_003-22b>
來往獨龍岡下路杖頭落索閑家具後事前觀如目覩
非䜟語須知一念無今古長&KR0015;老蕭多病苦&KR0015;中與藥
皆狼虎蠟炬一枝非囑付聊戱汝熱來脫却娘生袴
　　　亮公
講處天華隨玉麈波心月在那能取旁舎老僧偷指注
廻頭覷虚空特地能言語歸對學徒重自訴從前見解
都欺汝隔岸有山横暮雨翻然去千巖萬壑無尋處
　　　香嚴
<pb:KR6r0157_WYG_003-23a>
畫餅充飢人&KR0015;汝一庵歸掃南陽塢擊竹作聲方惺悟
徐回頋本來靣目無藏處却望溈山敷坐具老師頭角
渾呈露珍重此恩逾父母須薦取堂堂宻示聲前句
　　　丹霞
不怕石頭行路滑歸來那受駒兒踏言下百骸俱潑撒
無剰法靈然晝夜光通達古寺天寒還惡發夜將木佛
齊燒殺炙背横眠真快活憨抹撻從教院主無&KR0161;髮
　
<pb:KR6r0157_WYG_003-23b>
　
　
　
　
　
　
　
　林間録後集
