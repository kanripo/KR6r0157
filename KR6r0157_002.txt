# -*- mode: mandoku-view -*-
#+TITLE: 林間錄
#+DATE: 2015-08-30 22:29:27
#+PROPERTY: BASEEDITION X
#+PROPERTY: WITNESS WYG
#+PROPERTY: LASTPB  <md:KR6r0157_X_001-0245b>
#+PROPERTY: JUAN 2

¶<pb:KR6r0157_WYG_002-1a>
欽定四庫全書
　林間錄卷下¶¶
　　　　　　　　　　　　宋　釋恵洪　撰
大覺禪師皇祐二年十二月十九日仁宗皇帝詔¶至後
苑齋於化成殿齋畢傳宣效南方禪林儀範開¶堂演法
又宣左街副僧録慈雲大師清滿啓白滿謝¶恩畢唱曰
帝苑春回皇家㑹啓萬乗既臨於舜殿兩¶街獲奉於堯
眉爰當和煦之辰正是闡揚之日宜談¶祖道上副宸𠂻
<pb:KR6r0157_WYG_002-1b>
謹白璉遂陞座問荅罷乃曰古佛堂¶中曾無異說流通
句内誠有多談得之者妙用無虧¶失之者觸途成滯所
以溪山雲月處處同風水鳥𣗳¶林頭頭顯道若向迦葉
門下直得堯風蕩蕩舜日髙¶明野老謳歌漁人鼓舞當
此之時純樂無為之化焉¶知有恁麽事皇情大恱¶
杜祁公張文定公皆致政居睢陽里巷相往来有朱¶承
事者以醫藥游二老之間祁公勁正未嘗雜學每¶笑安
道佞佛對賔客必以此嘲之文定但笑而已朱<md:KR6r0157_X_002-0260b>¶承事乗
<pb:KR6r0157_WYG_002-2a>
間謂文定曰杜公天下偉人惜未知此事公¶有力盍不
勸發之文定曰君與此老縁熟勝我我止¶能助之耳朱
讋譍而去一日祁公呼朱切脉甚急朱¶謂使者曰汝先
往白相公但云㸔首楞嚴未了使者¶如所告馳白祁公
黙然乆之乃至𨼆几揖令坐徐曰¶老夫以君䟽通解事
不意近亦例闒葺如所謂楞嚴¶者何等語乃尔躭著聖
人微言無出孔孟捨此而取¶彼是大惑也朱曰相公未
讀此經何以知不及孔孟¶以某觀之似過之也袖中出
<pb:KR6r0157_WYG_002-2b>
其首卷曰相公試閱之¶祁公熟視朱不得已乃取黙㸔
不覺終軸忽起大驚¶曰世間何從有此書耶遣使盡持
其餘來徧讀之捉¶朱手曰君真我知識安道知之乆而
不以告我何哉¶即命駕來見文定叙其事安道曰譬如
人失物忽已¶尋得但當喜其得之而已不可追悔得之
早晚也僕¶非不相告以公與朱君縁熟故遣之耳雖佛
祖化人¶不必籍同事也祁公大恱¶
荆州福昌善禪師明教寛公之子為人敬嚴秘重大¶法
<pb:KR6r0157_WYG_002-3a>
初住持時屋廬十餘間殘僧三四輩而已善晨香¶夕燈
陞堂說法如臨千衆而叢林受用所宜有者咸¶修備之
過客至肅然增敬十餘年而衲子方集天下¶向風長想
南禪師與恱公亦在㑹下南公曰我時病¶寒服藥須被
出汗遣文恱徧院借之皆無有百餘人¶例以紙為之今
則又不然重氊之上以褥覆之一日¶三覺可謂快活時
世也<md:KR6r0157_X_002-0260c>¶
華嚴論曰若隨法性萬相都無若隨智力衆相隨現¶𨼆
<pb:KR6r0157_WYG_002-3b>
顯隨縁都無作者凢夫執着用作無明執障既無¶智用
自在永明禪師曰不離一真之境化儀百變是¶以箭穿
石虎非功力之所能醉告三軍豈麹蘖之所¶造笋抽寒
谷非陽和之所生魚躍氷河豈網羅之所¶致悉為心感
顯此靈通故知萬法施為皆自心之力¶耳¶
金鋒𤣥明禪師曹山躭章禪師之嗣道貌竒古機辯¶冠
衆一日陞座曰事存函盖合理應箭鋒拄若人道¶得我
分半院與伊時有僧出衆明下座約住曰相見¶易得好
<pb:KR6r0157_WYG_002-4a>
共事難為人去¶
大本禪師年八十終於蘇州靈巖山臨行門弟子請曰¶
和尚道徧天下今日不可無偈告安座本熟視曰癡¶子
我尋常尚懶作偈今日特地圖甚麽尋常要卧便¶卧不
可今日特地坐也索紙筆大書五字曰後事付¶守榮擲
筆憨卧若熟睡然撼之已去矣¶
首楞嚴經二種轉依者一轉染得净二轉迷得悟菩¶提
是生得謂二障障不生故今斷障得名生得涅槃¶名為
<pb:KR6r0157_WYG_002-4b>
顯得本性清净客塵翳故今斷而彼顯名為顯¶得然轉
位有六苐一損力益能轉謂初二位以勝解¶慚愧力損
本識中染種勢力益净種功能漸伏現行¶亦名為轉也
苐二通達轉由見道達真力斷二障麤¶證一分真實轉
依故苐三修習轉謂地地漸斷俱生¶證真轉依也苐四
果滿轉謂䆒竟位以金剛定永斷<md:KR6r0157_X_002-0261a>¶本来一切麤重頓證
佛果圎滿轉依也苐五下劣轉¶謂二乗厭苦欣寂證真
擇滅無勝堪能故苐六廣大¶轉謂大乗位俱無欣厭通
<pb:KR6r0157_WYG_002-5a>
達二空⬤斷二障頓證無¶上菩提有勝堪能故¶
唐高僧號懶瓉𨼆居衡山之頂石窟中嘗作歌其畧¶曰
世事悠悠不如山丘卧藤蘿下塊石枕頭其言宏¶妙皆
發佛祖之奥徳宗聞其名遣使馳詔召之使者¶即其窟
宣言天子有詔尊者幸起謝恩瓉方撥牛糞¶火尋煨芋
食之寒涕垂膺未嘗荅使者笑之且勸瓉¶拭涕瓉曰我
豈有工夫為俗人拭涕耶竟不能致而¶去徳宗欽嘆之
予嘗見其像垂頥瞋目氣韻超然若¶不可犯干者為題
<pb:KR6r0157_WYG_002-5b>
其上曰糞火但知黄獨羙銀鈎那¶識紫泥新尚無心緒
收寒涕豈有工夫問俗人¶
律部曰昔有一國大亂民争逃他邦道旁室廬皆空¶一
老兵過之聞呱呱之聲入視之有嬰兒仰視屋梁¶老兵
隨觀之乃懸飯囊(别本作/纕下同)耳為解開視之則灰也嬰兒¶
見之即死盖其母欲棄去不忍殺懸此囊紿云此飯¶也
故其係念不忘識其為灰則無餘想矣乃知三界¶生死
留滯皆想所持故古之達法大士臨終超然自¶得者無
<pb:KR6r0157_WYG_002-6a>
别道但識法根源而已¶
叢林相傳石頭和尚施身食虎祝曰我宗如他日大¶振
必先食吾足虎果自足而食予竊笑之紹聖初㳺¶南臺
見泰布衲祭石頭明上座文叙其施身食虎甚¶詳乃知
後人不能明遂相傳為遷禪師也又曰清凉<md:KR6r0157_X_002-0261b>¶法眼禪師
臨終以書别李國主主幸所居而法眼不¶去侍者壓以
米囊乃卒按本傳法眼以周顯徳五年¶戊午七月十七
日示疾閏月剃⬤沐浴告衆坐逝未¶嘗先以書約國主
<pb:KR6r0157_WYG_002-6b>
也而韓熈載作悟空禪師碑則曰¶師臨終以書别皇帝
中夜聞鐘聲御昇元閣泣而送¶之又曰洞山悟本禪師
見母行乞佯為不識母竟死¶於路旁往視之有米數合
為投大衆粥鍋中以薦𡨕¶福悟本獨庵寒溪百結㝡有
年至住新豐已六十餘¶自巖頭雪峰欽山三人相尋而
至於是積衆幾千人¶則母盖不啻八十嵗矣借使聞其
子顯著自東吳孤¶行而来不亦難乎又曰𤣥沙欲出家
懼其父不從方¶同捕魚因覆舟溺死之𤣥沙天資高妙
<pb:KR6r0157_WYG_002-7a>
必不爾獨不¶知何所㩀便尔不疑此直不情者託之以
自藏安知¶誣毁先徳為罪逆必有任其咎者不可不慎
也¶
香山居士白樂天醉心内典與之㳺者多高人勝士¶觀
其與濟上人書鈎深索𨼆精確高妙未嘗不置卷¶長嘆
想見其為人恨不見濟公所荅耳因作補濟上¶人荅樂
天書一首并樂天問詞錄於此月日弟子太¶原白居易
白濟上人侍者昨者頂謁時不以愚蒙言¶及佛法或未
<pb:KR6r0157_WYG_002-7b>
了者許重討論今經典間未諭者其義¶有二欲靣問荅
恐彼此卒卒語言不盡故粗形於文¶字願詳覧之敬佇
報章以開未悟所望所望佛以無¶上大慧觀一切衆生
知其根性大小不䓁而以方便¶智說方便法故為闡提
說十善法為小乗說四諦法<md:KR6r0157_X_002-0261c>¶為中乗說十二因縁法為
大乗說六波羅⬤法皆對¶病根投以良藥此盖方便教
中不易之典也何者若¶為小乗人說大乗法心則狂亂
狐疑不信所謂無以¶大海内扵牛跡也若為大乗人說
<pb:KR6r0157_WYG_002-8a>
小乗法是以⬤食¶置於寳噐所謂彼自無瘡勿傷之也
故維摩經總其¶義云為大醫王應病與藥又首楞嚴三
昧經云不先¶思量而說何法隨其所應而為說法正是
此義耳猶¶⬤説法者不隨人之根性也故又法華經戒
云若但¶賛佛乗衆生沒在苦不能信是法破法不信故
如此¶非獨慮說者不能救病亦恐聞者不信沒在罪苦
也¶則佛之付嘱豈不丁寧耶何則法王經云若定根基¶
為小乗人說小乗法為大乗人說大乗説為闡提人¶説
<pb:KR6r0157_WYG_002-8b>
闡提説是斷佛性是滅佛身是説法人當歴百千¶萬刦
墮諸地獄縱佛出世猶未得出若生人中缺唇¶無舌獲
如是報何以故衆生之性即是法性從本已¶来無有增
减云何扵中分别病藥又云扵諸法中若¶説高下即名
邪説其口當破其舌當裂何以故一切¶衆生心垢同一
垢心净同一净衆生若病應同一病¶衆生須藥應同一
藥若說多法即名顛倒何以故為¶妄分别坼善惡法破
一切法故隨機說法斷佛道故¶此又了然不壞之義也
<pb:KR6r0157_WYG_002-9a>
金剛三昧經云皆以一味道¶終不以小乗無有諸雜味
猶如一雨潤又金剛經云¶是法平䓁無有高下是名阿
耨多羅三藐三菩提㩀¶此後三經則與前三經義甚相
戾也其故何哉苦云<md:KR6r0157_X_002-0262a>¶依維摩詰謂富樓那云先當入定
觀此人心然後說¶法又云不觀人根不應説法夫以富
樓那之通慧又¶親奉如来為大弟子尚未能觀知人心
况後五百嵗¶末法中弟子豈能盡觀知人心而後説法
乎設使觀¶知人心若彼發小乗心而為説大乗法可乎
<pb:KR6r0157_WYG_002-9b>
若未能¶觀彼心而率已意説又可乎既未能觀與黙然
不說¶又可乎若云依義不依語則上六經之義互相違
反¶其将孰依乎若云依了義經則三世諸佛一切善法¶
皆從此經出孰名為不了義經乎况諸經中與維摩¶法
華首楞嚴之說同者非一也與法王金剛三昧之¶説同
者亦非一也不可徧舉故扵二義中各舉三經¶此六經
皆上人常所講讀者今故引以為問必有甚¶深之旨焉
今且有人忽問法扵上人上人或能觀知¶其心或未能
<pb:KR6r0157_WYG_002-10a>
觀知其心將應病與藥而為說耶將同¶一病一藥而為
說耶若應病與藥又是有高下是有¶⬤味即反法王䓁
三經之義豈徒反其義又獲如上¶所說之罪報矣若同
一病一藥為説必當説大乘大¶乗即佛乗也若賛佛乗
且不隨應且不救病即反維¶摩䓁三經之義豈徒反其
義又使衆生沒在罪苦矣¶六者皆如来說如来是真語
者是實語不誑語不異語¶者今隨此則反彼順彼則逆
此設有問上人其將何¶法以對焉此其未諭者一也又
<pb:KR6r0157_WYG_002-10b>
五藴者色受想行識¶是也十二因縁者無明縁行行縁
識識縁名色名色¶縁六入六入縁觸觸縁受受縁愛愛
縁取取縁有有<md:KR6r0157_X_002-0262b>¶縁生生縁老死憂悲苦惱是也夫五藴
十二因縁盖¶一法也盖一義也畧言之則為五詳言之
則為十二雖名¶數多少或殊其扵倫次轉⬤合同條貫
今五藴中則¶色受想行識相次而十二縁中則行識色
入觸受相¶縁一則色在行前一則色次行後正序之既
不𩔖逆¶倫之又不同若佛次苐而言則不應有此雜亂
<pb:KR6r0157_WYG_002-11a>
若謂¶偶然而說則不當名為因縁前後不倫其義安在
此¶其未諭者二也上人耆年大徳後學宗師就出家中¶
又以說法而作佛事必能研精二義合而通之仍望¶指
陳著扵翰墨盖欲藏諸箧笥永永不忘也其餘疑¶義亦
續咨問居易頓首予補其荅曰辱賜書蒙以教¶乗為問
頋惟魯鈍之資何足以當天縱之辯然敢不¶竭疲陋以
塞外䕶為法之勤耶如居士所論六經二¶義與夫行色
不倫之説為不通者在不痛思自所問¶端方便智三言
<pb:KR6r0157_WYG_002-11b>
而已了此三言則雖百千妙義無盡¶法門可不䆒而解
矧所謂維摩法王前後六經相戾¶之義乎方便智者如
將將兵權謀所施非有定式其¶發如雷霆如機括故能
消禍扵未然折衝扵千里在¶一時耳豈㩀典故哉夫軍
勢之虚實將氣之勇怯陣¶形之可否成敗之先見或有
定論例吾教三乗以觀¶根授法不可參亂是也以勇怯
之氣為虚實之勢以¶施其事則誤矣例吾法謂不可以
大乗之法授小乗¶之人而小乗之人終不堪授大乗之
<pb:KR6r0157_WYG_002-12a>
法如維摩法華¶䓁三經所以丁寧告諭者是也法王䓁
三經又明告<md:KR6r0157_X_002-0262c>¶直指纎悉蕩除之亦所當爾何以知之如
將兵者意¶在濟亂以安國則如來之意豈非欲開迷以
顯智乎¶執三乗之語言違佛之方便智者失之甚矣彼
持品¶苐衆生根噐之説不能了者反墮常見即外道非
佛¶道也執衆生佛性自無始以来無有是事者又堕斷
見¶即外道非佛道也華嚴經曰凡愚之人迷佛方便執¶
有三乗法華經曰尋念過去佛亦應説三乗来書所¶疑
<pb:KR6r0157_WYG_002-12b>
可以釋矣涅槃經曰欲得早成佛者與早欲遲¶成者與
遲成起信論曰世尊為勇猛衆生説成佛¶在一念為懈
怠衆生説得果須滿僧祗者真方便智¶之旨神而明之
則能變通與奪施之以成就衆生也¶一代時教以三宗
攝之所謂法相破相性宗也前之¶六經二義乃法相破
相二宗所攝此二宗自不許相¶難以建立蕩除宗異故
也又疑為法師者不能定觀¶人之根過慮誤授人以法
且有罪苦夫知法比丘雖¶凢夫具足煩惱之軀然其志
<pb:KR6r0157_WYG_002-13a>
好明達慧辯猛利非果¶位小乗可比如迦陵鳥在㲉
則聲壓衆鳥如堅好木¶茁地則已秀群木又况維摩所
訶富樓那自言其過¶有以也哉如是而論⬤尚紆疑請
借近事以明之王¶公大人之閱天下士非必龍章玉山
其必先以言語¶言語者徳行之候故曰有徳者必有言
又曰觀其所¶由察其所安人焉廋哉雖古之聖人莫能
外此則知¶法者觀人之根大小又豈有他術乎如居士
所疑色¶受想行識與夫十二有支因縁之法名次不倫
<pb:KR6r0157_WYG_002-13b>
互有<md:KR6r0157_X_002-0263a>¶錯謬者未辨名目之理故也夫色䓁五藴乃三苦
已¶成之軀十二有支乃三世生因之法如華嚴十地品¶
云扵苐一義不了故名無明所作業果是行行依止¶初
心是識共生四取藴為名色䓁者其叙本末㳂襲¶理固
然也般若經則曰色即是空空即是色色不異¶空空不
異色受想行識亦復如是者破有法不真故¶也且色體
尚爾况四藴但名(一本有/色字)而已哉般若諸經破有¶之教
故言五藴則色居行之前華嚴十地品諸經叙¶㳂襲之
<pb:KR6r0157_WYG_002-14a>
因故色在行之後非畧言則五詳言則十二¶也法之所
本要本扵理而當扵義不必守名句以自¶滯多病乆廢
講前之所陳者皆教乗之深旨非敢臆¶斷意諭至扵言
謂之不及而可以模鑄魔佛了辨異同¶者又未可⬤言
也¶
斷際禪師嘗與異僧㳺天台行數日至江漲不能濟¶植
杖乆之異僧以笠當舟登之浮去斷際嫚罵曰我¶早知
汝定捶折其脛乃快也異僧嘆曰道人猛利非¶我所及
<pb:KR6r0157_WYG_002-14b>
雪峯巖頭欽山自湘中入江南至新吳山之¶下欽山濯
足澗側見菜葉而喜指以謂二人曰此山¶必有道人可㳂
流尋之雪峯恚曰汝智眼太濁他日¶如何辨人彼不惜
福如此住山何為哉古之人擇師¶結友如是其審哉¶
法燈泰欽禪師初住洪州⬤林乃曰山僧本擬深藏¶山
谷遣日過生縁清凉老人有不了底公案所以出¶来為
他了却若有人問便説似伊時一僧出問如何<md:KR6r0157_X_002-0263b>¶是老人
未了底欽曵杖擊之僧曰我有何過欽曰祖¶禰不了殃
<pb:KR6r0157_WYG_002-15a>
及兒孫李國主從容問曰先師有甚麽不¶了底公案欽
曰現分㭊底國主駭之欽少年時其悟¶解已⬤格然未
為人知獨法眼禪師深竒之性忽繩¶墨不事事嘗自清
凉遣化維揚不奉戒律過時未歸¶一衆傳以為笑法眼
遣偈徃呼之既歸使為衆燒浴¶一日法眼問大衆曰虎
項下金鈴何人解得對者皆¶不契欽適自外至法眼理
前語問之欽曰大衆何不¶道繫者解得扵是人人改觀
法眼曰汝輩遮回笑渠¶不得也¶
<pb:KR6r0157_WYG_002-15b>
王文公方大拜賀客塞門公黙坐甚乆忽題扵壁間¶曰
霜筠雪竹鍾山寺投老歸歟寄此生又元宵賜宴¶扵相
國寺觀俳優坐客懽甚公獨作偈曰諸優戲塲中一¶貴
復一賤心知本自同所以無欣怨予嘗謂同學曰¶此老
人通身是眼瞞渠一㸃也不得¶
臨濟大師曰大凡舉倡宗乗須一句中具三𤣥一𤣥¶中
具三要有𤣥有要諸方衲子多溟涬其語獨汾陽¶無徳
禪師能妙達其旨作偈通之曰三𤣥三要事難¶分得意
<pb:KR6r0157_WYG_002-16a>
忘言道易親一句明明該萬象重陽九日菊¶花新非特
臨濟宗喜論三要石頭所作參同契備具¶此㫖竊嘗深
觀之但易𤣥要之語為明暗耳文止四¶十餘句而以明
暗論者半之篇首便標曰靈源明皎¶㓗枝𣲖暗流注又
開通發揚之曰暗合上中言明明¶清濁句在暗則必分
上中在明則湏明清濁此體中<md:KR6r0157_X_002-0263c>¶𤣥也至指其宗而示其
意則曰本末須歸宗尊卑用¶其語故下廣叙明暗之句
奕奕聨連不已此句中𤣥¶也及其辭盡也則又曰謹白
<pb:KR6r0157_WYG_002-16b>
參𤣥人光隂莫虚度道¶人日用能不遺時失候則是真
報佛恩此意中𤣥也¶法眼為之注釋天下學者宗承之
然予獨恨其不分¶三法但一味作體中𤣥解失石頭之
意李後主讀當¶明中有暗注辭曰𤣥黄不真黒白何咎
遂開悟此悟¶句中𤣥為體中𤣥耳如安楞嚴破句讀首
楞嚴亦有¶明處予懼學者雷同其旨宗門妙意指趣今
叢林絶¶口不言老師宿徳日以凋䘮末學小生日以譁
諠無¶復明辨因記先徳詮量大法宗趣扵此以俟有志
<pb:KR6r0157_WYG_002-17a>
者¶
此方教體以音聞應機故明𨗳者假以語言發其智¶用
然以言遣言以理辨理則妙精圎明未嘗間斷謂¶之流
注真如此汾陽所謂一句明明該萬象者也得¶之者神
而明之不然死扵語下故其應機而用皆脫¶略窠臼使
不滯影迹謂之有語中無語此汾陽所謂¶重陽九日菊
花新者也三𤣥之設本猶遣病故達法¶者貴知其意知
意則索爾虚閑隨縁任運謂之不遺¶時此汾陽所謂得
<pb:KR6r0157_WYG_002-17b>
意忘言道易親者也古塔主喜論¶明此道然論三𤣥則
可以言傳至論三要則未容無¶説豈不曰一𤣥中具三
要有𤣥有要自非親證此道¶莫能辯也¶
廬山玉澗林禪師作雲門北斗藏身因縁偈曰北斗¶藏
身為舉揚法身從此露堂堂雲門賺殺他家子直<md:KR6r0157_X_002-0264a>¶至如
今謾度量五祖戒禪師雲門的孫有機辯嘗罷¶祖峯法
席㳺山南見林問作偈之意林舉目視之戒¶曰若果如
此雲門不直一錢公亦當無兩目遂去林¶竟如所言而
<pb:KR6r0157_WYG_002-18a>
戒暮年亦失一目今妄意測度先徳之¶旨疑悞後生者
亦可以少戒¶
天台宗講徒曰昔智者大師聞西竺異比丘言龍勝¶菩
薩嘗扵灌頂部誦出大佛頂首楞嚴經十卷流在¶五天
皆諸經所未聞之義唯心法之大旨五天世主¶保䕶祕
嚴不妄傳授智者聞之日夜西向禮拜願早¶至此土續
佛夀(或作/慧)命然竟不及見唐神龍初此經方至¶廣州翻
譯今市工販鬻徧天下而學者往往有畢生¶不曾識之
<pb:KR6r0157_WYG_002-18b>
者法輕則信種自劣可嘆也¶
古老衲住山多託物寓意既自㳺戲亦欲悟人如子¶湖
之畜犬道吾之巫衣端笏獨雪峯歸宗西院皆握¶木蛇
故雪峯寄西院偈云本色住山人且無刀斧㾗¶予元符
間至踈山見仁禪師畫像亦握木蛇嘗有僧¶問曰和尚
手中是什麽物荅曰是曹家女因嘆其孤¶韻超㧞能清
凉熱惱為作賛曰三支習氣其毒熾然¶薫蒸識心盤屈
紏纒衆生不明横生疑怖忽然見之¶⬤自驚仆空華世
<pb:KR6r0157_WYG_002-19a>
間本離生㓕廓然十方露其窟穴¶惟矮師叔是大幻師
與奪萬法自在娛嬉乃知大千¶皆公戲具手中木蛇是
曹家女¶
永明和尚問曰此根本識心既稱為一切法體又云¶常
住不動只如萬法即此一心有離此一心有若即<md:KR6r0157_X_002-0264b>¶心萬
法⬤變此心云何稱為常住若離此心復云何¶得為一
切法體自荅曰開合隨縁非即非離以縁㑹¶故合以縁
散故開開合但縁卷舒無體縁但開合縁¶亦本空彼此
<pb:KR6r0157_WYG_002-19b>
無知能所俱寂故宻嚴經偈曰譬如金¶石䓁本来無水
相與水共和合若水而流動藏識亦¶如是體非流動流
諸識共相應與法同流轉如鐵因¶磁石周回而轉移二
俱無有思狀若有思覺賴耶與¶七識當知亦復然習繩
之所繋無人而若有普徧衆¶生身周行諸隂趣如鐵與
磁石展轉不相知予嘗諦¶觀一切衆生迷扵動轉⬤移
之中生心執著以為實¶然以是横計有生有死罪行福
行如嬰兒自旋見屋¶廬轉諸佛大悲為作方便以無情
<pb:KR6r0157_WYG_002-20a>
之𩔖無有心念而¶亦有⬤流為譬識心本来自寂即入
無生大解脫門¶
潭州道吾山有湫毒龍所蟄墮葉觸波必雷雨連日¶過
者不敢喘慈明與泉大道同㳺泉牽其衣曰可同¶浴慈
明掣肘徑去泉解衣躍入霹⬤隨至腥風吹雨¶林木掀
播慈明蹲草中大驚意泉死矣須臾晴霽忽¶引頸出波
間笑呼曰㘞又嘗夜坐祝融峯頂有大蟒繞¶盤之泉解
衣𢃄縛其腰中夜不見⬤明䇿杖徧山尋¶之𢃄纒枯松
<pb:KR6r0157_WYG_002-20b>
之上盖松妖也又自後洞負一石羅漢¶像至南臺像無
慮數百斤衆僧驚駭莫知其来後洞¶僧亦莫知其去遂
相傳至今號飛来羅漢又過衡山¶縣見屠者斫肉立其
旁作可憐之態指其肉又指其¶口屠問曰汝啞耶即㸃
頭屠大憐之割巨臠置鉢中<md:KR6r0157_X_002-0264c>¶泉喜出其望外連呼曰感
謝市人皆⬤泉自若而去¶後住南嶽芭蕉庵遭横逆民
其衣役郴州牢城盛暑¶負土⬤城經通衢弛擔而坐觀
者如堵說偈曰今朝¶六月六谷泉受罪足不是上天堂
<pb:KR6r0157_WYG_002-21a>
便是入地獄言訖¶微笑而寂異香郁然郴人至今供事
之泉親見汾州¶無徳禪師南山清凉道人謂予曰我十
餘年作老黄¶龍侍者聞其說見慈明事甚詳嘗喟然嘆
曰我平生¶不得谷泉文恱又爭識得慈明¶
靈源禪師謂予曰道人保養如人病須服藥藥之靈¶驗
易見要須忌口乃可不然服藥何益生死是大病¶佛祖
言教是良藥染汚心是雜毒不能忌之生死之¶病無時
而損也予愛其言追念圎覺經曰末世諸衆¶生心不
<pb:KR6r0157_WYG_002-21b>
生虚妄佛說如是人現世即菩薩法句經曰¶若起精
進心是妄非精進但能心不妄精進無有涯¶南嶽思大
禪師悟入法華三昧即誦曰是真精進是¶名真法供養
汾陽無業大達國師一生荅學者之問¶但曰莫妄想是
謂稱性之語見道徑門而禪者易其¶言反求𤣥妙可笑
也¶
三祖信心銘誌公十二時歌永嘉證道文禪者不可¶不
誦退之見大顛事傅大士四相頌雖不言扵宗門¶何傷
<pb:KR6r0157_WYG_002-22a>
乎¶
定上座不知何許人臨濟㑹中號稱龍象初至臨濟¶問
如何是祖師西来意臨濟下座搊住曰⬤道⬤道¶定擬
議濟掌之⬤推去傍僧呼曰何不禮拜定拜起<md:KR6r0157_X_002-0265a>¶汗如雨
因大悟巖頭雪峯欽山三人往河北道逢定¶鎮府來問
曰臨濟和尚徤否定曰已化去也相頋嘆¶息又問有何
言句示衆定曰尋常上堂曰汝䓁諸人¶赤肉團上有一
無位真人常自靣門出入未證㩀者¶看欽山曰何不道
<pb:KR6r0157_WYG_002-22b>
赤肉團上非無位真人定忽擒住¶曰且道無位真人與
非無位真人相去多少⬤道⬤¶道欽色動不能對巖頭
雪峯勸解之定曰若不是遮¶兩箇老凍膿⬤殺尿床鬼
子又過橋見三講人方論¶法義定倚杖聽之講者戲問
曰禪者如何是禪和窮¶到底定捉住欲抛置水中兩講
人驚抱持之哀告定¶曰若不是汝輩且教禪和窮到底
臨濟宗旨貴直下¶便見不復留情定公所用舒卷自在
如明珠走盤不¶留影迹可畏仰哉¶
<pb:KR6r0157_WYG_002-23a>
南禪師居積翠時有僧侍立頋視乆之問曰百千三¶昧
無量妙門作一句說與汝汝還信否對曰和尚誠¶言安
敢不信南公指其左曰過遮邉来僧將趨忽咄¶之曰隨
聲逐色有甚了期出去一僧知之即趨入南¶公理前語
問之亦對曰安敢不信南公又指其左曰¶過遮邉來僧
堅不往又咄之曰汝來親近我反不聽¶我語出去其門
風壁立雖佛祖亦將䘮氣故能起臨¶濟已墜之道而今
人誣其家風但是平實商量可⬤¶也¶
<pb:KR6r0157_WYG_002-23b>
予嘗愛王梵志詩云梵志翻着襪人皆謂是錯寧可¶刺
你眼不可隐我脚寒山子詩云人是黒頭䖝剛作<md:KR6r0157_X_002-0265b>¶千年
調鑄鐵作門限鬼見拍手⬤道人自觀行處又¶觀世間
當如是㳺戲耳¶
净業障經曰世尊謂無垢光曰寢夣犯欲本無差别¶一
切諸法本性情净然諸凡夫愚小無智扵無有法¶不知
如故妄生分别以分别故墮三惡道古佛同聲¶説偈曰
諸法同鏡像亦如水中月凡夫愚惑心分别¶癡恚愛諸
<pb:KR6r0157_WYG_002-24a>
法常無相寂静無根本無邉不可取欲性¶亦如是然教
乗所論開遮不一故曰九結十纒性雖¶空寂初心學者
且須離之是以諸佛所說深經先誡¶不可扵新發意菩
薩説慮種子習重發起現行又為¶觀淺根浮信解不及
故也¶
道吾真禪師孤硬具大知見與楊岐㑹禪師俱有重¶名
扵禪林當時慈明㑹中先數㑹真二大士為龍象¶然開
法皆逺方小刹衆纔二十餘輩諸方来者必勘¶驗之往
<pb:KR6r0157_WYG_002-24b>
往望崖而退甚多真卧病院主問和尚近日¶尊候如何
荅曰粥飯頭不得氣力良乆曰㑹麽對曰¶不㑹曰猫兒
尾後𢃄研槌或問如何是佛荅曰洞庭¶無盖予作偈曰
洞庭無盖凍殺法身趙州貪食牙齒¶生津¶
翠巖真㸃⬤英氣⬤群不虚許可嘗客南昌章江寺¶長
老政公亦嗣慈明性喜講說學者多尚義學真一¶日見
政則以手摳其衣露兩脛緩歩而過政怪問之¶對曰前
廊後架皆是葛藤政恐絆倒耳政為大笑又¶問曰真兄
<pb:KR6r0157_WYG_002-25a>
我與你同叅何得見人便罵我真熟視曰<md:KR6r0157_X_002-0265c>¶我豈罵汝吾
畜一喙准偹罵佛罵祖汝何預哉政無¶如之何而去見
南禪師曰我他日十字街頭做箇粥¶飯主人有僧自黄
檗來我必勘之南公曰何必他日¶我作黄檗僧汝今試
問真便問近離什麽處曰黄檗¶真曰見說堂頭老子脚
跟不㸃地是否曰上座何處¶得這消息來真曰有人傳
至南公笑曰却是汝脚跟¶不㸃地真亦大笑而去好問
學者魯祖當日見來叅¶者何故便靣壁去未有契其機
<pb:KR6r0157_WYG_002-25b>
者自作偈曰坐斷千¶山與萬山勸人除却是非難池陽
近日無消息果中¶當年不目觀(别本目/作自)¶
衡嶽楚雲上人生唐末有至行嘗刺血寫妙法蓮華¶經
一部長七寸廣四寸而厚半之作旃檀匣藏扵福¶嚴三
生藏又刻八字扵其上曰若開此經誓同慈氏¶皇祐間
有貴人逰山見之疑其妄使人以鉗發之有¶血如綫出
焉湏⬤風雷震山谷煙雲入屋相捉不相¶見彌日不止
貴人大驚投誠懴悔嗟乎願力所持乃¶爾異也予嘗經
<pb:KR6r0157_WYG_002-26a>
㳺往頂戴之細㸔血綫依然貫休有¶詩贈之曰剔皮刺
血誠何苦為寫靈山九㑹(恐是/部字)文十指¶瀝乾終七軸後
來求法更無君¶
永明和尚曰今之學者多好求解㑹此豈究竟解但¶為
遣情耳說但為破執耳情消執盡則說解何存真¶性了
然寂無存冺所以若言即與不即皆落是非瞥¶掛有無
即非正念故三祖大師云⬤有是非紛然失¶心時有僧
問凡渉有無俱成邪念若關能所悉墮有<md:KR6r0157_X_002-0266a>¶無如何是正
<pb:KR6r0157_WYG_002-26b>
念而知荅曰瑞草生嘉運林華結早春¶此是禪宗之妙
扵諸方便中㝡為親語¶
白雲端禪師作蠅子透牎偈曰為愛尋光紙上鑚不¶能
透處幾多難忽然撞着來時路始覺平生被眼瞞¶作北
斗藏身因縁偈曰五陵公子㳺花慣未第貧儒¶自古多
冷地㸔他人富貴䓁閑不奈幞頭何予謂此¶老筆端有
口故多說少說皆無剰語¶
道宣律師作二祖傳曰可遇賊斫臂以法御心初無¶痛
<pb:KR6r0157_WYG_002-27a>
苦蜀僧神清引其說以左書予讀之每失笑且嘆¶宣暗
扵辯是非也既列林法師與二祖聮傳扵林傳¶則曰林
遇賊斫臂呼號不已故人呼為無臂林林與¶二祖友善
一日同飯怪其亦以一手進問其故對曰¶我無臂舊矣
豈有㳺從之人為賊斫臂乆而不知反¶相問者耶夫二
祖以求法故世無知者林公以遇賊¶故人皆知之宣雷
同之厚誣先聖過矣彼神清何為¶者也據以為書又可
以發一笑雖然孟子曰盡信書¶不如無書學者亦可以
<pb:KR6r0157_WYG_002-27b>
鑒扵此¶
慈明老人性豪⬤忽䋲墨凡聖莫測初弃南源歸省¶其
母以銀盆為之夀其母投諸地罵曰汝少行脚負¶布槖
去今安得此物吾望汝濟我今反欲置我作地¶獄滓耶
慈明色不怍徐收之辭去謁神鼎諲公師叔¶諲公首山
之子望髙叢林住山三十年影不出山諸¶方莫有當其
意者慈明通謁稱法孫一衆大笑諲公¶使人問長老何
人之嗣對曰親見汾陽來諲訝之出<md:KR6r0157_X_002-0266b>¶與語應荅如流大
<pb:KR6r0157_WYG_002-28a>
竒之㑹道吾虚席郡移書欲得大¶禪伯領之諲以慈明
應召湘中衲子聞其名聚觀之¶予謂慈明道起臨濟扵
将仆而平昔廓落乃如此微¶神鼎則殆亦谷泉之流也
然至人示現要非有思議¶心所能知也¶
教中有女子出定因縁叢林商畧甚衆自非道眼明¶白
親見作家莫能明也大愚芝禪師每問僧曰文殊¶是七
佛之師為甚麽出此女子定不得罔明菩薩下¶方而至
但彈指一聲便能出定莫有對者乃自對曰¶僧投寺裏
<pb:KR6r0157_WYG_002-28b>
宿賊入不良家予滋愛其語作偈記之曰¶出定只消彈
指佛法豈用工夫我今要用便用不管¶罔明文殊雲庵
和尚見之明日升座用前話乃曰文¶殊與罔明見處有
優劣也無若言無文殊何故出女¶子定不得只如今日
行者擊動法鼓大衆同到座前¶與罔明出女子定是同
是别良乆曰不見道欲識佛¶性義當觀時節因縁亦
有偈曰佛性天真事誰云别¶有師罔明彈指處女子出
禪時不費纎毫力何曾動¶所思衆生總平䓁日用自多
<pb:KR6r0157_WYG_002-29a>
疑¶
大愚芝禪師作偈絶精峭予猶及見老成多誦之其¶作
僧問洞山如何是佛荅云麻三斤偈曰横眸讀梵¶字彈
舌念真言吹火長尖嘴紫生滿竈煙又作雲門¶普字偈
曰說佛説法廣鋪舒矢上加尖也太愚明眼¶衲僧旁覷
見一條拄杖兩人舁又示衆曰沙裏無油¶事可哀翠巖
嚼飯餧嬰孩他時好惡知端的始覺從<md:KR6r0157_X_002-0266c>¶前滿靣灰¶
李留後端愿問達觀禪師曰人死識當何所歸荅曰¶未
<pb:KR6r0157_WYG_002-29b>
知生焉知死對曰生則端愿已知曰生從何來李¶留後
擬議達觀揕其胷曰只在遮裏思量箇甚麽對¶曰㑹也
只知貪程不覺蹉路達觀拓開曰百年一夣¶又問地獄
畢竟是有是無荅曰諸佛向無中說有眼¶見空花太尉
就有中覔無手摣水月堪笑眼前見牢¶獄不避心外見
天堂欲生殊不知欣怖在心善惡成¶境太尉但了自心
自然無惑進曰心如何了荅曰善¶惡都莫思量又問不
思量後心歸何所達觀曰且請¶太尉歸宅師初住舒州
<pb:KR6r0157_WYG_002-30a>
繼住潤州浮玉山禪者景向嘉祐五年正月¶元日登堂
叙出世始末大衆悲戀下座入方丈趺坐¶衆復擁至以
手揮曰各就壁立勿譁少頃寂然而逝¶
予讀大宋僧史㑹要愛隋大臣楊公素識度明正嘗¶㳺
嵩山見畫壁指問道士曰此何像對曰老子化胡¶成佛
圖楊公曰何不化胡成道而反成佛耶道士不¶能荅傳
以為名言¶
雪竇通禪師長沙岑大蟲之子也每謂諸同伴曰但¶時
<pb:KR6r0157_WYG_002-30b>
中常在識盡功成瞥然而起即是傷他而况言句¶乎故
石霜諸禪師宗風多論内紹外紹臣種王種借¶句挾帶
直饒未嘗忘照猶為外紹謂之臣種亦謂之¶借謂之誕
生然不若絲毫不隔如王子生下即能紹¶種謂之内紹
謂之王種謂之句非借也借之為言一¶色邉事耳不得
已應機利生則成挟帶汾陽無徳禪<md:KR6r0157_X_002-0267a>¶師偈曰士庶公矦
一道㸔貧富賢愚名漸次将知修¶行亦須具眼予叅至
此每自嗟笑嗟堂中首座昧先¶師之意而脫去笑羅山
<pb:KR6r0157_WYG_002-31a>
大師不契而識巖頭及觀棗¶栢大士之論曰當以止觀
力功熟乃證知急亦不得¶成而緩亦不得但知常不休
必定不虚弃如乳中有¶酪要須待其縁彼縁縁之中本
無有作者故其酪成¶已亦無有來處亦非是本有如來
智慧海方便亦如¶是是以知古老宿行處皆聖賢之言
也¶
幽州盤山積禪師有言曰似地擎山不知山之孤峻¶如
石含玉不知玉之無瑕若能如是是真出家大法¶眼禪
<pb:KR6r0157_WYG_002-31b>
師曰理極忘情謂如何有喻齊到頭霜夜月任¶運落前
溪果熟兼猿重山長似路迷舉頭殘照在元¶是住居西
⬤導師曰老僧平生百無所解只是日日¶一般雖住此
間隨縁任運今日諸上座與本無異也¶
古之人有大機智故能遇縁即宗隨處作主巖頭和¶尚
曰汝但識綱宗本無是法予嘗與客論靈雲見桃¶花偈
曰三十年來尋劒客幾回落葉又抽枝自從一¶見桃花
後直至如今更不疑溈山老子無大人相便¶云從縁入
<pb:KR6r0157_WYG_002-32a>
者永無退失獨𤣥沙曰諦當甚諦當敢保¶老兄猶未徹
在客問予未徹之處安在哉為作偈曰¶靈雲一見不再
見紅白枝枝不着花尀耐釣魚船上¶客却来平地摝魚
鰕¶
五祖戒禪師喜勘驗衲子時大岳雪竇號為飽叅且¶有
機辯至東山之下雪竇令大岳先往岳包腰徑入<md:KR6r0157_X_002-0267b>¶方丈
時戒歸自外見之呼云作什麽岳回首以手畫¶圎相示
之戒曰是什麽岳曰胡餅戒曰趂爐竈⬤更¶搭一箇岳
<pb:KR6r0157_WYG_002-32b>
擬議曵拄杖趂出門岳曰顯川遮關西子¶無靣目休去
好戒暮年弃其徒來㳺高安洞山寳禪¶師其法嗣也寳
好名賣之不為禮至大愚未幾倚拄¶杖扵僧堂前談笑
而化五祖遣人来取骨石歸塔焉¶
溈山大圎禪師曰道人之心質直無偽無背無靣無¶詐
妄心一切時中視聴尋常更無委曲亦不閉眼塞¶耳但
情無附物即得從上諸聖只是說濁邉過患若¶無如許
多惡覺情見想習之事譬如秋水澄渟清净¶無為淡泞
<pb:KR6r0157_WYG_002-33a>
無礙唤作道人亦名無事人或問頓悟之¶人更用修否
曰若真實悟得底他自知時節修與不¶修是兩頭語今
雖從縁得一念頓悟自理猶有無始¶習氣未能頓净須
教渠净除現業流識即是修也不¶可别有一法教渠修
行⬤向從聞入理聞理深妙心¶自圎明不居惑地縱有
百千妙義抑揚當時此乃得¶坐披衣自解作活計始得
以要言之則實際理地不¶受一塵萬行門中不捨一法
若也單刀直入則凡聖¶情盡體露真常理事不二即如
<pb:KR6r0157_WYG_002-33b>
如佛今時學者常疑¶佛性本來具足何須復修設不修
行無縁證聖情隨¶向背終落斷常不知三世如來十方
菩薩所有修習¶皆自隨順覺性而已則大溈所謂修與
不修是兩頭¶語不亦宜乎¶
法眼禪師之子有慧明道人者知見甚高下視諸方<md:KR6r0157_X_002-0267c>¶初
庵扵大梅山有禪者來㳺明問曰近離何處對曰¶成都
曰上座離成都到此山則成都少上座此間剰¶上座剰
則心外有法少則心法不周說得道理即住¶不㑹即去
<pb:KR6r0157_WYG_002-34a>
禪者莫能對又⬤止天台山有彦明道人¶者俊辨自負
來謁師師問曰從上先徳有悟者麽對¶曰有之曰一人
發真歸源十方虚空悉皆消殞舉手¶指曰只今天台山
嶷然如何得消殞去明張目直視¶遯去又問諸老宿曰
雪峯塔銘曰夫從縁而有者始¶終而成壊非從縁而有
者㦄刦而長堅堅之與壊即¶且止雪峯只今在什麽處
予謂禪宗貴大機大用不¶貴知解雲庵每曰汝輩皆知
有只是用不得如慧明¶道人可謂善用者也¶
<pb:KR6r0157_WYG_002-34b>
予讀傳燈録愛老安之子所謂破竈墮者深證無生¶恨
不與之同時而生也紹聖中再㳺廬山見其畫像¶為作
賛曰嵩山屋老竈有神民争祠之日宰烹師與¶門人偶
經行即而視之因嘆驚此雖土瓦和合成是¶中何從有
聖靈以杖敲之輙墮傾須㬰青衣出笑迎¶謝師為我談
無生言訖登空如鳥輕門人問之拜投¶誠伏地但聞破
墮聲君㸔一體情非情皎如朗月懸¶青冥未證㩀者以
事明鞭草血流石吼聲(一本/作升)涅槃門開¶見户庭老安憐
<pb:KR6r0157_WYG_002-35a>
兒為作名金屑雖貴翳眼睛¶
金華懷志上座性夷粹飽經論東吳學者尊事之嘗¶對
客曰吾欲㑹天台賢首唯識三宗之義折中之為¶一書
以塞影迹之諍適有禪者居坐末曰賢首宗祖<md:KR6r0157_X_002-0268a>¶師謂誰
志曰杜順和尚禪者曰順有法身頌曰懐州¶牛喫禾益
州馬腹脹天下覔醫人灸猪左膊上此義¶合歸天台唯
識二宗何義耶志不能對禪者曰何不¶㳺方去志扵是
罷講南詢至洞山時雲庵和尚在焉¶從之㳺甚乆去㳺
<pb:KR6r0157_WYG_002-35b>
湘上庵扵石頭雲溪二十餘年氣¶韻閑淡過客謁之多
不言侍者問之荅曰彼朝貴人¶多知多語我粥飯僧見
之自然口吻遲鈍予曾問住¶山有何⬤味荅曰山中住
獨掩柴門無别⬤三箇紫¶頭品字煨不用援毫文彩露
又曰萬機俱罷付癡憨¶蹤跡常容野鹿參不脫麻衣拳
作枕幾生夣在緑蘿¶庵年六十二思歸江南依故人照
禪師照住龍安遂¶坐去予嘗作偈寄之曰㸔徧三湘萬
頃山江南歸去¶卧龍安只将一味無求法留與叢林作
<pb:KR6r0157_WYG_002-36a>
様㸔又曰閙¶中抛擲亦竒哉句裏藏身活路開生鐵心
肝含笑靣¶不虚參見作家來¶
杭州上天竺辯才法師元净悟法華三昧有至行𢎞¶天
台教號稱苐一東吳講者宗向之時秀州有狂人¶號回
頭左道以鼓流俗宣言當建⬤堵波為吳人福¶田施者
雲委然憚入杭境以辯才不可欺故也不得¶已先以錢
十萬詣上天竺飯僧且遣使通問曰¶今以修造錢若干
願供僧一堂净荅其書曰道風逺¶來山川増勝誨言先
<pb:KR6r0157_WYG_002-36b>
至喜慰可量承以營建净檀為¶飯僧之用竊聞教有明
文不許互用聖者既遺明誨¶不知白佛當以何辭佇聞
報章即令撰䟽文也狂人<md:KR6r0157_X_002-0268b>¶大驚慚見其徒然净之門弟
子亦勸且禮之以化俗¶净厲語曰出家兒須具眼始得
彼誠聖者吾敢不恭¶如其誕妄知而同之是失正念吾
聞聖者具他心通¶今夕當與爾曹䖍請扵明日就此山
與十方諸佛同¶齋即如法嚴敬跪讀䟽文焚之明日率
衆出迎而所¶謂狂人者竟不至學者皆服¶
<pb:KR6r0157_WYG_002-37a>
汾陽無徳禪師見七十一貟善知識前後八請皆不¶出
世燕居㐮陽白馬寺并汾道俗千餘人詣其居勸¶請說
法既至宗風大振迹不越閫自為不出院歌以¶見志北
地苦寒因罷夜參忽有梵僧乗雲而至問所¶以不說之
意師以衆僧不可夜立為詞梵僧曰時不¶可失此衆雖
不多然中有六人異日為大宗師道廕¶人天可開大慈
為法施不可恡也言卒而没師明日¶上堂曰胡僧金錫
光為法到汾陽六人成大器勸請¶為敷揚時大愚芝石
<pb:KR6r0157_WYG_002-37b>
霜圎瑯琊覺法華舉諸公咸在¶㑹下¶
永嘉禪師偈曰若以知知寂此非無縁知如手執如¶意
非無如意手若以自知知亦非無縁知如手自作¶拳非
是不拳手亦不知知寂亦不自知知不可為無¶知以性
了然故不同扵木石如手不執物亦不自作¶拳不可為
無手以手安然故不同扵兎角智覺禪師¶曰斯為禪宗
之妙故今用之而復小異以彼但顯無¶縁真智以為真
道若奪之者但顯本心不隨妄心未¶有智慧照了心源
<pb:KR6r0157_WYG_002-38a>
故須能所平䓁䓁不失照為無知<md:KR6r0157_X_002-0268c>¶之知此知之扵空寂
無生如來藏性方有妙耳智覺¶之意欲偈兼言明悟永
嘉止說悟後之病二老之言¶皆是也然天下之理豈可
以一言盡耶永嘉之偈不¶必奪亦可也¶
正宗記評三祖大師曰尊者初雖不自道其姓族鄉¶邑
後之扵世復三十餘載豈絶口而畧不云乎此可¶疑也
曰予視房碑曰大師嘗謂道信云有人借問勿¶道扵我
處得法此明尊者自絶之甚也至人以物迹¶為大道之
<pb:KR6r0157_WYG_002-38b>
累乃忘其心今正法之宗猶欲遺之况其¶姓族鄉國俗
間之事肯以為意耶予讀至此知明教¶所得多矣王文
公亦曰古之有道者功業有不足以¶累其懐况身後之
名乎如亮公之逃西山常公之庵¶大梅歸宗之眯其目
法正之不言名姓是諸老皆能¶踐其所聞者也故其化
去數百年凛凛尚有生氣彼¶無意扵此世争以此與之
盖理之固然¶
南禪師住歸宗時遣化至䖍上化人還白曰䖍有信¶士
<pb:KR6r0157_WYG_002-39a>
劉君臨行送至郊外祝曰為我求老師偈一首為¶子孫
世世福田明年師以偈寄之曰䖍上僧歸廬岳¶寺首言
居士乞伽陀援毫示汝箇中意近日秋林落¶葉多後四
十年雲庵復住歸宗法席盛扵前劉君¶之子持此偈来
飯僧叙其事雲庵上堂有偈曰先師¶昔住金輪日有偈
君家結净縁我住金輪還有偈却¶應留與子孫傳¶
涅槃經中有聞讃佛為大福徳怒曰生經七日母便<md:KR6r0157_X_002-0269a>¶命
終豈謂大福徳相讃者曰年志俱盛而不卒暴打¶之不
<pb:KR6r0157_WYG_002-39b>
嗔罵之不報是故我言大福徳相怒者聞而心¶服故慈
為無盡福徳相故沙門能世福田者以慈修¶身故也¶
永明和尚曰此重𤣥門名言路絶隨智所演以廣見¶聞
唯證方知非情所解若親證時悉是現量之境處¶處入
法界念念見遮⬤若但隨文義所解只是隂識¶依通當
逆順境時還成滯礙遇差别問處皆是疑情¶如鹽官安
禪師問講華嚴大師云華嚴經有幾種法¶界對曰畧而
言之有十種法界廣而言之重重無盡¶鹽官舉拂子云
<pb:KR6r0157_WYG_002-40a>
是苐幾重法界大師俛首擬荅之鹽¶訶曰思而知慮而
解是鬼家活計日下孤燈果然¶失照出去予聞華嚴宗
曰勝熱婆羅門火聚刀山是¶般若無分别智彼䟽義者
如葉公畫龍真龍忽見投¶筆怖走¶
洞山圓禪師嗣雪竇年甚少開先暹道者舉之以應¶筠
人之請時南禪師住黄檗因出邑相見扵净戒寺¶南公
黙無所言但焚香相向危坐而已自申時至三¶鼓圎公
即起曰夜深妨和尚偃息趨出明日各還山¶南公偶問
<pb:KR6r0157_WYG_002-40b>
永首座汝在廬山識今洞山老否永曰不¶識止聞其名
乆之進曰和尚此囘見之如何人南公¶曰竒人永退問
侍者汝隨和尚見洞山夜語及何事¶侍者以實告永笑
曰疑殺天下人¶
誌公和尚十二時歌大明佛祖要妙然年代寖逺昧<md:KR6r0157_X_002-0269b>¶者
多改易其語以徇其私其大害意者如曰夜半子¶心住
無生即生死心法何曾属有無用時便用沒文¶字乃作
生死何曾属有無言則工矣然下句血脉不¶貫既曰生
<pb:KR6r0157_WYG_002-41a>
死不属有無又曰用時便用何哉¶
予在湘山道林有僧謂予曰吾初㸔六祖風幡因縁¶乆
之偶仰首就架取衣方薦其旨予戯曰非舉目見¶風幡
時節耶僧首肯之予曰祖師夜聞二僧徴詰即¶謂曰非
風幡動仁者心動縱其張目扵暗中二僧何¶以識之僧
大愠而去無盡居士嘗為予言頃京師見¶慧林一僧談
禪不肯諸方吾問蜆子荅祖師西來意¶乃曰神前酒臺
槃意旨如何其僧張目直視曰神前¶酒臺槃無盡戯之
<pb:KR6r0157_WYG_002-41b>
曰廟中是夕有燈則已不然蜆子¶佛法遂為虚施¶
靈源禪師謂予曰吾嘗在龍舒見龍門顯道人發課¶莫
有能迯其言者意必有道顯曰但有所見即道微¶入思
惟即不靈矣予故人耶溪鄒正臣能言五行其¶精妙世
以一二數亦嘗告予以此意彼術之至者且¶爾况有大
扵此者而欲以思慮求乎¶
鄧峯永庵主嘗問僧審竒汝乆不見何所為竒曰近¶見
偉藏主有箇安樂處永曰試舉似我竒因叙其所¶得永
<pb:KR6r0157_WYG_002-42a>
曰汝是偉未是竒莫測歸語于偉偉大笑曰汝¶非永不
非也竒走質扵積翠南禪師南公亦大⬤永¶聞之作偈
曰明暗相參殺活機大人境界普賢知同¶條生不同條
死⬤倒庵中老古錐觀其語言想見當<md:KR6r0157_X_002-0269c>¶時法喜㳺戯之
逸韻使永公施扵今則其取詬辱必¶矣¶
臨濟大師臨終付法偈曰㳂流不止問如何真照無¶邉
説似他離相離名如不禀吹毛用了急須磨而傳¶者作
急還磨曹山和尚釋枯木龍吟髑髏無識語作¶偈曰枯
<pb:KR6r0157_WYG_002-42b>
木龍吟方見道髑髏無識眼方明喜識盡時¶消息盡當
人那辨濁中清而傳者作消不盡二宗兩¶偈甚微而一
失其旨則為害甚大故不可不辨所言¶用了急須磨者
船子曰直須藏身處沒蹤跡没蹤跡¶處莫藏身是也喜
識盡時消息盡當人那辨濁中清¶者達觀所謂偏正互
縱横迢然忌十成龍門須要透¶鳥道不堪行石女霜中
織泥牛火裏耕兩頭如脫得¶古木一枝榮是也¶
無盡居士嘗問予曰悟本大師作五位君臣偈其正¶中
<pb:KR6r0157_WYG_002-43a>
來曰但能莫觸當今諱也勝知朝斷舌才先徳之¶意雖
明妙挾然知朝斷舌必有本據而言前古無斷¶舌事矧
又曰知朝尤無謂也將非後世傳録之誤耶¶予曰舊本
曰也勝前朝斷舌才意用隋賀若弼之父¶敦為宇文䕶
所忌害之臨刑戒之曰吾以舌死引若¶弼舌以錐刺之
出血使慎口隋興唐之前前朝刺舌¶非知朝明矣然斷
舌刺舌意則同耳無盡嘱予記之¶
道圎禪師南雄州人性純至少㳺方雖飽參而未大¶通
<pb:KR6r0157_WYG_002-43b>
透聞南禪師居黄檗積翠庵徃依之一日燕坐下¶版聞
兩僧舉百丈野狐因縁一僧曰只如不昧因果<md:KR6r0157_X_002-0270a>¶也未脫
得野狐身一僧應聲曰便是不落因果亦何¶曾墮野狐
身耶圎悚然異其語不自覺其身之起意¶行上庵頭過
澗忽大悟見南公叙其事未終涕交頥¶南公令就侍者
榻熟寐忽起作偈曰不落不昧僧俗¶本無忌諱丈夫氣
宇如玉争受囊藏被盖一條楖標¶任縱横野狐跳入金
毛隊南公大⬤乆之又作風幡¶偈曰不是風兮不是幡
<pb:KR6r0157_WYG_002-44a>
白雲依舊覆青山年來老大¶渾無力偷得忙中些子閑
予昔聞雲庵大稱賞之謂¶其機鋒不减英邵武雲庵化
去偶檢故書見其手䟽¶此二偈意若欲傳其未果者扵
是録之或聞圎公住¶大庾雲封寺¶
皓月供奉問長沙岑禪師曰永嘉云了即業障本來¶空
未了應須償夙債只如師子尊者二祖大師為甚¶麽亦
償夙債長沙曰大徳不識本來空曰如何是本¶來空長
沙曰業障是又問曰如何是業障長沙曰本¶來空是乃
<pb:KR6r0157_WYG_002-44b>
有偈曰假有元非有假㓕亦非無涅槃償¶債義一性更
無殊龍勝中觀論曰業不從縁生不從¶非縁生是故則
無有能起扵業者無業無作者何有¶業生果若具無有
果何有受業者問曰汝雖種種破¶業果報及起業者現
見衆生作業受果報是事云何¶荅曰如世尊神通所作
變化人如是變化人復作變¶化人如初變化人是名為
作者變化人所作是則名¶為業諸煩惱及業皆如幻與
夣亦如炎與響以龍勝¶之意㑹長沙之言達無作妙旨
<pb:KR6r0157_WYG_002-45a>
㳺此世界如夣中了<md:KR6r0157_X_002-0270b>¶了醉裏惺惺¶
汾州無徳禪師示徒多談洞山五位臨濟三𤣥至作¶廣
志歌明十五家宗風豈非視後進隨扵參尋得少¶為足
警之以徧參耶今有問知識者則荅曰吾家自¶有本分
事彼皆古人一期建立門庭言語耳何足䆒¶哉正如有
不識字者執卷問屋愚子屋愚曰此墨填¶紙耳安用問
我哉三尺童子莫不⬤之昔有僧問雪¶峯和尚臨濟有
四喝意旨如何雪峯曰我初發足便¶往河北不意中途
<pb:KR6r0157_WYG_002-45b>
大師化去因不及見之他家宗旨¶我所未知汝尋彼兒
孫問之僧以問南院且言雪峯¶嘗遣之之意南院望雪
峯再拜曰和尚真善知識嗚¶呼今譊譊語人如屋愚子
者聞雪峯用處可不靣熱¶汗下耶¶
雲峯恱禪師見僧荷籠至則曰未也更三十年定乗¶馬
行脚法雲秀禪師聞包腰至者色動顔靣彼存心¶扵叢
林豈淺淺哉今少年苾蒭見其畵像則指曰遮¶不通方
漢也死耶¶
<pb:KR6r0157_WYG_002-46a>
首楞嚴經曰一切世間生死相續生從順習死從流¶變
臨命終時未捨煖觸一生善惡俱時頓現古釋至¶此多
畧之滋以為恨及讀寳積經有意釋此今係扵¶其下曰
善惡之業所自作時一生之中何不自見至¶捨受時方
始頓現者人生如夣方作夣時豈能自知¶是夣非夣要
須覺時夣中之事了然自現不待尋繹¶亦復如是<md:KR6r0157_X_002-0270c>¶
福嚴感禪師靣目嚴冷孤硬秀出叢林時謂之感鐵¶面
首衆僧扵江州承天時佛印元禪師將⬤居蘄州¶斗方
<pb:KR6r0157_WYG_002-46b>
譽扵郡守欲使嗣續之且召感語其事感曰某¶念不
至此和尚終欲推出為衆粥飯主人共成叢席¶不敢忘
徳然若使嗣法則某自有師矣佛印心服之¶業已言之
因成就不敢復易遂開法為黄龍之子道價¶重一時居
常懸包倚杖扵方丈不為宿夕計郡將已¶下皆信敬之
有太守忘其姓名新下車以事臨之感¶⬤作偈投郡庭
不揖而去偈曰院是大宋國裏院州¶是大宋國裏州州
中有院不容住何妨一鉢五湖㳺¶太守使人追之已渡
<pb:KR6r0157_WYG_002-47a>
江去矣¶
餘杭政禪師住山標致㝡高時蔣侍郎堂守錢塘與¶師
為方外友師每來謁之則跨一黄牛以軍持挂角¶上市
人争觀之師自若也至郡庭始下牛⬤語終日¶而去一
日蔣公留師曰適有過客明日府中當有㑹¶吾師固不
飲能為我少留一日因欵清話師諾之蔣¶公喜甚明日
使人要之留一偈而去矣曰昨日曾将¶今日期出門倚
杖又思惟為僧只合歸巖谷國士筵¶中甚不宜坐客皆
<pb:KR6r0157_WYG_002-47b>
仰其高韻又作山中偈曰橋上山¶萬重橋下水千里惟
有白鷺鷥見我常來此冬不擁¶爐以荻花作毬納足於
中客至共之清論無窮秀氣¶逼人秋夏好翫月盤⬤大
盆中浮扵水上自旋其盆¶吟⬤達旦率以為常九峯鑒
韶禪師嘗客門下韶坦¶率垢汚不事事每竊⬤之一夕
將卧師使人呼韶不<md:KR6r0157_X_002-0271a>¶得已顰頞而至師曰好月勞生擾
擾能幾人暇與之¶對耶韶唯唯已而呼行者熟炙韶方
飢意作藥石乆¶之乃橘皮湯一盞¶
<pb:KR6r0157_WYG_002-48a>
靈源禪師謂予曰有居士吳敦夫才敏銳意學道自¶以
多見知識心地明净偶閱鄧隐峯傳見其倒卓化¶去而
衣亦順身不褪竊疑之曰彼化之異固莫測而¶衣亦順
之何也以問晦堂老人晦堂曰汝今衣順垂¶于地復疑
之乎曰無所疑也晦堂⬤曰此既無疑則¶彼倒化衣亦
順體何疑之有哉敦夫言下了解故其¶一時應機之辯
如雷如霆開警昏墊者多矣¶
金剛經曰爾時慧命須菩提白佛言世尊頗有衆生¶扵
<pb:KR6r0157_WYG_002-48b>
未來世聞說是法生信心不佛言須菩提彼非衆¶生非
不衆生何以故須菩提衆生衆生者如來說非¶衆生是
名衆生此意深𣺌從上聖賢語秘旨妙學者¶多聽瑩佛
意卒不明獨定林老人解曰以慧命觀衆¶生如苐五大
如苐六隂如苐七情孰為衆生以衆生¶觀衆生然後妄
見其為有則衆生非慧命者之衆生¶是衆生之衆生而
已衆生衆生者即非衆生然是乃¶所謂衆生也則聞說
是法茍能悟本性相何為不生¶信心以慧命觀衆生不
<pb:KR6r0157_WYG_002-49a>
見其為有則云何度衆生耶¶曰衆生有衆生而衆生非
有慧命無衆生而衆生非¶無以是義故度衆生¶大智禪
師曰此事不是一切名目何以不以實語荅¶耶曰若為
雕琢得虚空為佛相貌若為説道虚空是<md:KR6r0157_X_002-0271b>¶青黄赤白如
維摩云法無有比無可喻故法身無為¶不墮諸數故故
曰聖體無名不可説如實理空門難¶凑如喻太末蟲處
處能縁不能縁扵¶般若之上每見學者多誤¶領其意謂
衆生扵般若不能參求耳非也此法非情¶識所到故三
<pb:KR6r0157_WYG_002-49b>
祖大師曰非思量處識情莫測¶
青龍道氤法師於金剛般若經深達妙旨嘗造䟽䟽¶此
經精博淵微窮法體相諸師莫能望其藩垣唐明¶皇亦
留意經義自注釋之至是人先世罪業應墮惡¶道以今
世人輕賤故先世罪業則為消滅處不能自¶决其義以
問氤氤對曰佛力法力三賢十聖亦不能¶測陛下曩扵
般若聞薫不一更沉注想自發現行明¶皇扵是下筆不
休其天縦神悟之辯一期應荅掃滯¶惑扵言下掲般若
<pb:KR6r0157_WYG_002-50a>
扵現前豈意思義解之徒可同日¶而語哉¶
雲門大師有時頋視僧曰鑒僧擬對之則曰咦後學¶録
其語為偈曰頋鑒頌徳山圎明禪師雲門之高弟¶也刪
去頋字謂之抽頭頌因作偈通之又謂之⬤箭¶商量偈
曰相見不揚眉君東我亦西紅霞穿碧海白¶日遶須彌
雲庵亦有偈曰雲門抽頋自有來由一㸃¶不到休休休
休今禪者多漫汗之問其意旨則往往¶瞠目怒視曰此
是道眼因縁也不亦誤哉又其室中¶語曰盡大地是法
<pb:KR6r0157_WYG_002-50b>
身枉作箇佛法知見如今見拄杖¶但喚作拄杖見屋但
喚作屋而校證者易之曰枉作<md:KR6r0157_X_002-0271c>¶箇佛法中見又曰自小
養一頭水牯牛擬向溪東放¶不免食他國王水草擬向
溪西放不免食他國王水¶草不如隨處納眥子他總不
妨今本乃曰他總不見¶如此之𩔖甚衆然此二字雖細
事其失先徳妙旨不¶為不傷當有智者知之耳¶
英邵武臨終安坐為門弟子說出家行脚之因竟乃¶曰
吾即化骨石可藏扵普㑹塔吾生平與大海衆居¶死不
<pb:KR6r0157_WYG_002-51a>
忍與之離非有他也古之聖賢莫不因叢林以¶折伏情
見成辦道果今時衲子徳薄垢重志⬤衰劣¶多生厭退
是大可憫笑也師既化衆終不忍不得已¶投於水中故
泐潭今無復有英禪師塔¶
舜老夫天姿英特飽叢林初自棲賢移居雲居授牒¶陞
座白衆曵杖而去暮年以身律衆尤謹嚴嘗少不¶安即
白維那下涅槃堂病愈即入方丈惜其傷慈有¶所開示
但曰本自無事從我何求南禪師時已居積¶翠聞之謂
<pb:KR6r0157_WYG_002-51b>
侍者曰老夫耄矣何不有事令無事無事¶令有事是謂
净佛國土成就衆生¶
三祖大師作信心銘曰至道無難唯嫌揀擇但莫憎¶愛
洞然明白毫⬤有差天地懸隔故知古之得道者¶莫不
一切仍舊有僧問永明和尚衆生與佛既曰同¶體何故
苦樂有殊荅曰諸佛悟達法性皆了自心源¶妄想不生
不失正念我所心滅故不受生死即䆒竟¶常寂滅以寂
滅故萬樂自歸一切衆生迷於真性不¶達本心種種妄
<pb:KR6r0157_WYG_002-52a>
想不得正念故即憎愛以憎愛故心<md:KR6r0157_X_002-0272a>¶噐破壞即受生死
諸苦自現欲知法要守心苐一若¶一人不守真心得成
佛無有是處¶
恱禪師妙年竒逸氣壓諸方至雪竇時壯嵗與之辯¶論
雪竇常下之每㑹茶必令特榻扵其中以尊異之¶扵是
恱首座之聲價照映東吳及恱公出世道大光¶耀有蘭
上座者自雪竇法窟來恱公勘詰之大驚且¶譽扵衆相
從彌年而後去前輩之推轂後進其公如¶此初未嘗以
<pb:KR6r0157_WYG_002-52b>
雲門臨濟二其心今則不然始以名位¶惑卒以宗黨膠
固如里巷無知之俗欲求古聖之道¶復興不亦難哉¶
舜老夫初自洞山如武昌行乞先至一居士家居士¶髙
行為郡所敬意所與奪莫不從之故諸方乞士至¶必首
謁之舜老夫方年少不知其飽參頗易之居士¶曰老漢
有一問上人語相契即開䟽如不契即請却¶還新豐問
古鏡已磨時如何對曰照天照地未磨時¶如何曰黒如
漆居士曰却請還山舜即馳歸舉似聰¶禪師聰為代語
<pb:KR6r0157_WYG_002-53a>
舜則趨問曰古鏡未磨時如何聰曰¶此去漢陽不逺磨
後如何曰黄鶴樓前鸚鵡洲舜扵¶言下大悟聰公機
鋒不可觸真雲門之孫嘗自植松¶口誦金剛經不輟今
洞山北嶺號金剛嶺松皆參天¶乃師手植也筠守許公
式以詩贈曰語言全不滯高¶躡祖師蹤夜坐連雲石春
栽帶雨松鑑分金殿燭山¶荅月樓鐘有問西來意虚堂
對逺峯¶
南禪師乆依泐潭澄禪師澄已稱其悟解使分座說<md:KR6r0157_X_002-0272b>¶法
<pb:KR6r0157_WYG_002-53b>
南書記之名一時籍甚及其至慈明席下聞夜參¶氣已
奪矣謀徃咨詢三至寢堂三不進因慨然曰大¶丈夫有
疑不斷欲何為乎即入室慈明呼左右使進¶榻且使坐
南公曰其實有疑⬤投誠求决惟大慈悲¶故不惜法施
慈明⬤曰公已領衆行脚名傳諸方有¶未透處可以商
畧爾何必復入室耶南公再三懇求¶不已慈明曰雲門
三頓棒因縁且道洞山當時實有¶喫棒分無喫棒分對
曰實有喫棒分慈明曰書記解¶識止此老僧固可作
<pb:KR6r0157_WYG_002-54a>
汝師即遣禮拜南公平生所負¶至此伏膺予嘗聞靈源
禪師曰昔晦堂老人親從積¶翠所聞因同舊説併録扵
此¶
福州善侍者慈明高弟當時龍象數道吾真楊岐㑹¶然
皆推伏之嘗至金鑾真㸃⬤自負親見慈明天下¶莫有
可意者善與語知其未徹⬤之一日山行真舉¶論鋒發
善取一瓦礫置石上曰若向遮裏下得一轉¶語許你親
見老師真左右視擬對之善喝曰佇思停¶機識情未透
<pb:KR6r0157_WYG_002-54b>
何曾夣見去真大愧悚且圖還霜華慈¶明見來曰本色
行脚人必知時節有什麽忙事解夏¶未乆早已至此對
曰被善兄毒心終礙塞人故復來¶見和尚慈明曰如何
是佛法大意對曰無雲生嶺上¶有月落波心慈明瞋目
喝曰頭白齒豁猶作此䓁見¶解如何脫離生死真不敢
仰視淚交頥乆之進曰不¶知如何是佛法大意慈明曰
無雲生嶺上有月落波¶心真大悟扵言下真公爽氣逸
出機辨迅捷叢林憚<md:KR6r0157_X_002-0272c>¶之開法扵翠巖嘗曰天下佛法如
<pb:KR6r0157_WYG_002-55a>
一⬤船大寧寛師¶兄坐頭南⬤頭在其中可真把梢去
東也由我去西¶也由我善公尋還七閩佯狂垢汚世莫
有識之者或¶聞晚住鳯林¶
楊岐㑹禪師從慈明㳺㝡乆所至叢林師必作寺主¶慈
明化去託迹九峯忽宜春移檄命居楊岐時長老¶勤公
驚曰㑹監寺何曾叅禪萬一受之恐失州郡之¶望私憂
之㑹受請即陞座機辯逸格一衆為傾下座¶勤前握其
手曰且得箇同叅曰如何是同叅底事勤¶曰楊岐牽犂
<pb:KR6r0157_WYG_002-55b>
九峯拽耙曰正當與麽時楊岐在前耶¶九峯在前耶勤
擬議㑹喝曰將謂同叅却不同叅自¶是道價重諸方衲
子過其門莫不伏膺嘗因雪示衆¶曰楊岐乍住屋壁踈
滿床盡布雪真珠縮却項暗嗟¶吁翻憶古人𣗳下居其
活計風味𩔖如此¶
仰山和尚僧問尋常和尚示人多作圎相畫作字意¶旨
如何山曰此亦閑事汝若㑹不從外來不㑹亦不¶失吾
今問汝汝參禪學道諸方老宿向汝身上指那¶箇是汝
<pb:KR6r0157_WYG_002-56a>
佛性語底是耶黙底是耶總是總不是耶若¶認語底是
如盲摸着象耳鼻牙者若認黙底是是¶無思無念如摸
象尾者若取不語不黙底是中道如¶摸象背者若道總
是如摸象四足者若道總不是抛¶本象落在空見正當
諸盲皆云見象安知止扵象上¶名邈差别耶若汝透得
六句不要摸象㝡為苐一莫¶道如今鑒覺是亦莫道不
是所以祖師曰菩提本無<md:KR6r0157_X_002-0273a>¶是亦無非菩提更覔菩提處
終身累刦迷又曰本來¶無一物何處有塵埃其弟香嚴
<pb:KR6r0157_WYG_002-56b>
老亦曰的的無兼帶¶獨立何依賴路逢達道人莫將語
黙對予嘗問僧既¶不將語黙對何以對之僧未及荅忽
板鳴予曰謝子¶荅話¶
龍勝菩薩曰若使先有生後有老死者不老死有生¶生
不有老死若使有老死而後有生者是則為無因¶不生
有老死以此偈觀衆生生死之際如環上尋始¶末無有
是處吾以是知古之得此意扵去住之間了¶不留礙者
特其不二扵物耳¶
<pb:KR6r0157_WYG_002-57a>
維摩經曰善來文殊師利不來相而來不見相而見¶文
殊師利言如是居士若來巳更不來若去巳更不¶去所
以者何來者無所從來去者無所至所可見者¶更不可
見起信論曰若心有見則有不見之相心性¶離見即是
徧照法界義故乃知心外無法徧照義成¶茍有去來相
見則遺正義也如人言風性本動是大¶不然風本不動
能動諸物若先有動則失自體不復¶更動則知動者乃
所以明其未嘗動也去來相見亦¶復如是¶
<pb:KR6r0157_WYG_002-57b>
洞山聰禪師韶之曲江人見文殊應天真和尚初㳺¶廬
山莫有知之者時雲居法席㝡盛師作燈頭聞僧¶衆談
泗洲僧伽近扵揚州出現有設問者曰既是泗¶洲大聖
為什麽向揚州出現聰曰君子愛財取之有¶道一衆大
⬤有僧至蓮華峰祥庵主所舉似之祥公<md:KR6r0157_X_002-0273b>¶大驚曰雲
門兒孫猶在中夜望雲居拜之聰之名遂¶重叢林祥公
奉先深禪師之嗣知見甚高氣壓諸方¶嘗示衆曰若是
此事㝡是急切須是明取始得若是¶明得時中免被拘
<pb:KR6r0157_WYG_002-58a>
繫便得隨處安閑亦不要將心捺¶伏須是自然合他古
轍去始得⬤到學處分劑便須¶露布箇道理以為佛法
幾時得心地休歇去上座却¶請與麽相委好臨終上堂
舉拄杖問衆曰汝道古佛¶到這裏為什麽不肯住衆莫
有對者乃自曰為他途¶路不得力復曰作麽生得力去
横拄杖肩上曰楖栗¶横擔不頋人却入千峯萬峰去言
訖而化嗟乎今之¶學者其識⬤與前輩何其相逺耶如
祥公聞聰燈頭¶一語知其為雲門兒孫其後莫能迯其
<pb:KR6r0157_WYG_002-58b>
言今雖對靣¶終身論辯莫辨邪正者有矣其故何哉以
其臨死生¶之際超然自得如此則其平生所養高妙可
知惜乎¶莫有嗣之者師與西峰雲豁禪師兄弟也¶
百丈山苐二代法正禪師大智之高弟其先嘗誦涅¶槃
經不言姓名時呼為涅槃和尚住成法席師功㝡¶多使
衆開田方説大義者乃師也黄檗古靈諸大士¶皆推尊
之唐文人武翊黄公撰其碑甚詳栁公權書妙¶絶古今
而傳燈所載百文惟政禪師又係扵馬祖法¶嗣之列誤
<pb:KR6r0157_WYG_002-59a>
矣及觀正宗記則有惟政法正然百丈苐¶代可數明教
但皆見其名不能辯而俱存也今當以¶柳碑為正¶
古佛偈曰如人掘路土私人造為像愚人謂像生智<md:KR6r0157_X_002-0273c>¶者
言路土後時官欲行還將像填路像本無生㓕路¶亦非
新故又偈曰諸色心現時如金銀𨼆起金處異¶名生與
金無前後故文殊師利言此㑹諸善事從本¶未曾為一
切法亦然悉䓁扵前際所以正作時無作¶以無作者故
當為時不為以無自性故任從萬法縦¶横常䓁無生之
<pb:KR6r0157_WYG_002-59b>
際乃知磁石决不吸鐵無明不縁諸¶行龎公臨終偈曰
空華落影陽熖翻波永明和尚嘆¶味其言曰此為不墮
有無之見妙得無生之旨也學¶者可深觀之¶
大智度論曰復次有人謂地為堅牢心無形質皆是¶虚
妄以是故佛説心力為大行般若波羅⬤故散此¶大地
以為微塵以地有色香味觸重故自無所作水¶少香故
動作勝地火少香味勢勝扵水風少色香¶味故動作勝
火心無四事故所為力大又以心多煩¶惱結使繫縳故
<pb:KR6r0157_WYG_002-60a>
令心力有漏善心雖無煩惱以心¶取諸法相故其力亦
少二乗無漏心雖不取相以智¶慧有量及出無漏道時
六情隨俗方别取諸法相故¶不盡心力諸佛及大菩薩
智慧無量無邊常處禅定¶於世間湼槃無所分别諸法
實相其實不異但知有¶優劣行般若波羅⬤者究竟清
净無所罣礙一念中¶能散十方一切如恒河沙䓁三千
大千國土大地諸¶山㣲塵故知其心有此大力衆生妄隔
而不自覺知¶我願聞此法者隨順禅定而自修行使稱
<pb:KR6r0157_WYG_002-60b>
覺體本來¶清净此非興役功用之難苐約之心耳今家
山徧十<md:KR6r0157_X_002-0274a>¶方衣食可終老人生可憂者皆已免離扵此不
以為¶意則非背負佛祖恩德乎¶
景福順禅師西蜀人有逺識為人勤劬叢林後進皆¶母
德之得法於老黄龍昔出蜀與圎通訥偕行已而¶又與
大覺璉㳺甚乆有賛其像者曰與訥偕行與璉¶偕處得
法於南為南長子然縁薄所居皆逺方小刹¶學者過其
門莫能識師亦超然自樂視世境如飛埃¶過目夀八十
<pb:KR6r0157_WYG_002-61a>
餘坐脫於香城山顔貌如生平生與潘¶延之善將終使
人要延之叙别延之至而師去矣其¶示衆多為偈皆徳
言也有偈曰夏日人人把扇揺冬¶來以炭滿爐燒若能
扵此全知曉塵刦無明當下消¶又作趙州勘婆偈曰趙
州問路婆子荅云直與麽去¶皆云勘破老婆婆子無你
雪處同道者相共舉又作¶黄龍三關頌曰長江雲散水
滔滔忽爾狂風浪便高¶不識漁家𤣥妙意偏扵浪裏颭
風濤又曰南海波斯¶入大唐有人别寳便商量或時遇
<pb:KR6r0157_WYG_002-61b>
賤或時貴日到西¶峰影漸長又曰黄龍老和尚有箇生
縁語山僧承嗣¶伊今日為君舉為君舉猫兒偏解捉老
鼠¶
朱顯謨世英昔官南昌識雲庵未幾移漕江英以書¶來
問佛法大旨雲庵荅之曰辱書以佛法為問佛法¶至妙
無二但未至扵妙則互有長短茍至扵妙則悟¶心之人
如實知自心䆒竟本來成佛如實自在如實¶安樂如實
解脫如實清净而日用唯用自心自心變¶化把得便用
<pb:KR6r0157_WYG_002-62a>
莫問是非擬心思量已不是也不擬心<md:KR6r0157_X_002-0274b>¶一一天真一一
明妙一一如蓮華不着水所以迷自¶心故作衆生悟
自心故成佛而衆生即佛佛即衆生¶由迷悟故有彼此
也如今學者多不信自心不悟自¶心不得自心明妙受
用不得自心安樂解脫心外妄¶有禪道妄立竒特妄生
取捨縱修行落外道二乗禪¶寂斷見境界雲庵之言盖
救一時之弊然其旨要曉¶然可以發人之昧昧故私識
之¶
<pb:KR6r0157_WYG_002-62b>
大本禪師⬤詔住大相國寺慧林禪院將引對有司¶使
習儀累日神宗皇帝御便殿見之師既見但山呼¶即趨
登殿賜座即就榻盤足作加趺侍衛驚相頋師¶自如也
賜茶至舉盞長吸又蕩撼之上問受業何寺¶對曰承天
永安盖蘇州承天寺永安院耳上大喜語¶論甚乆既辭
退目送之謂左右曰真福僧也侍者問¶和尚見官家如
何對曰喫茶相問耳其天資粹美吐¶辭簡徑真超然可
仰¶
<pb:KR6r0157_WYG_002-63a>
⬤州尅符道者見臨濟機辯逸格以宗門有四科簡¶定
佛祖旨要作偈發明之曰奪人不奪境縁自帶誵¶訛擬
欲求𤣥旨思量反責麽驪珠光燦爛蟾桂影婆¶娑覿體
無差互還應滯網羅奪境不奪人尋言何處¶真問禪禪
是妄䆒理理非親日照寒光淡山遥翠色¶新直饒𤣥㑹
得也是眼中塵人境兩俱奪從來正令¶行不論佛與祖
那説聖凡情擬犯吹毛劔還如植木¶盲進前求妙㑹特
地斬精靈人境俱不奪思量意不¶偏主賔言不異問荅
<pb:KR6r0157_WYG_002-63b>
理俱全踏破澄潭月穿開碧落<md:KR6r0157_X_002-0274c>¶天不能明妙用淪溺在
無縁洞山悟本禪師作五位¶君臣標凖綱要又自作偈
係扵其下曰正中偏三更¶初夜月明前莫怪相逢不相
識𨼆𨼆猶懐昔日嫌偏¶中正失曉老婆逢古鏡分明覿
靣更無真休更迷頭¶猶認影正中來無中有路出塵埃
但能莫觸當今諱¶也勝前朝斷舌才偏中至兩刃交鋒
不須避好手還¶同火裏蓮宛然自有衝天氣無中到不
落有無誰敢¶和人人盡欲出常流折合還歸炭裏坐臨
<pb:KR6r0157_WYG_002-64a>
濟洞上二¶宗相須發揮大法而是偈語世俗傳寫多更
易之以¶徇其私失先徳之意予竊惜之今録古本扵此
正諸¶傳之誤¶
報本元禪師孤硬風度甚高威儀端重危坐終日南¶禪
師之門弟子能蹤跡其行藏者唯師而已師初開¶法法
嗣書至南公視其名曰吾偶忘此僧謂專使曰¶書未欲
開可令親來見老僧專使反命師即日包腰¶而來至豫
章聞南公化去因留嘆息適晦堂老人出¶城相㑹與語
<pb:KR6r0157_WYG_002-64b>
竒之恨老師不及見耳師道化東吳人¶歸之者如雲嘗
自乞食舟載而還夜有盗舟人絶呌¶白刃交錯扵前師
安坐自若徐曰所有盡以奉施人¶命不可害也盗既去
達旦人來視舟意師死矣而貌¶和神凝如他日其臨生
死禍福能脫然無累如此¶
延慶洪凖禪師桂林人從南禪師㳺有年天資純至¶未
嘗忤物聞人之善如出諸已喜氣津津生眉宇間¶聞人
之惡必合掌扣空若追悔者見者莫不⬤之而<md:KR6r0157_X_002-0275a>¶其真誠
<pb:KR6r0157_WYG_002-65a>
如此終始一如暮年不領院事寓迹於寒溪¶寺夀已逾
八十矣平生日夕無他營為眠食之餘唯¶吟梵音讃觀
世音而已臨終時門人弟子皆赴檀越¶飯唯一僕夫在
師携磬坐土地祠前誦孔雀經一遍¶告别即安坐瞑目
三日不傾鄉民來觀者堵立師忽¶開目見⬤使坐于地
有頃門弟子還師呼立其右握¶手如炊熟乆寂然視之
去矣神色不變頬紅如生道¶俗塑其像龕之予嘗過其
廬拜瞻嘆其平生多潜行¶宻用不妄求知扵世至扵死
<pb:KR6r0157_WYG_002-65b>
生之際乃能超然如是¶真大丈夫也八地菩薩證無生
法忍觀一切法如虛¶空性猶是漸證無心至十地中尚
有二愚入䓁覺已¶則一分無明未盡猶如微塵尚能懴
悔凖之梵賛其¶亦自治者歟¶
南禪師居積翠時一夕燕坐光属屋廬誡侍者勿言¶于
外嵩明教既化火浴之頂骨眼睛齒舌耳毫男根¶數珠
皆不壞如世尊言此丘生身不壊發無垢智光¶者善根
功徳之力如來知見之力故行住坐卧須内¶外清净彼
<pb:KR6r0157_WYG_002-66a>
二大老乃今耳目所接非異世也而獨爾¶殊勝者非平
生踐履之明驗歟予嘗作二偈曰如來¶功徳力内外悉
清净念起勿隨之自然心無病形與¶佛祖䓁道致人天
䕶戒净福人天心空同佛祖¶
予嘗與數僧謁雲峰恱禪師塔拜起拊之曰生耶死¶耶
乆之自荅曰不可推倒塔子去也旁僧曰今日時¶節正
𩔖道吾因縁因作偈示之曰不知即問不見即<md:KR6r0157_X_002-0275b>¶討圎滿
現前何須更道維堅宻身生死病老靣前塔¶子不可推
<pb:KR6r0157_WYG_002-66b>
倒¶
南安巖儼和尚世傳定光佛之應身也異迹甚多亦¶自
有傳然傳不載其得法師名字但曰西峯而已西¶峰在
廬陵真廟時有雲豁禪師者奉先深公之高弟¶深見
雲門當時龍象無有出其右者獨清凉明禪師¶與之齊
名謂之深明二上座儼和尚多以偈示人偈¶尾必題四
字曰贈以之中世莫能測臨終謂衆曰汝¶䓁當知妙性
廓然本無生㓕示有去來更疑何事吾¶此日生今正其
<pb:KR6r0157_WYG_002-67a>
時乃右脇而卧予曰方其入滅乃曰¶吾此日生今正其
時¶
予嘗㳺東吳寓於西湖净慈寺寺之寢堂東西廡建¶兩
閣甚崇麗寺有老衲謂予言永明和尚以賢首慈¶恩天
台三宗互相氷炭不達大全故舘其徒之精法¶義者扵
兩閣博閱義海更相質難和尚則以心宗之¶衡凖平之
又集大乗經論六十部西天此土賢聖之¶言三百家證
成唯心之旨為書一百卷傳於世名曰¶宗鏡録其為法
<pb:KR6r0157_WYG_002-67b>
施之利可謂博大殊勝矣今天下名¶山莫不有之而學
者終身有未嘗展卷者唯飽食横¶眠㳺談無根而已謂
之報佛恩乎負佛恩乎¶
同安察禪師作十𤣥談大宏正中妙挟之旨其言妙¶麗
照映叢林然嵗月寖逺多失其真今傳燈所載題¶目不
同獨達觀所編五家宗派叙之頗詳予嘗得舊¶本與五
家宗派所傳少差耳傳燈系師為九峰䖍之<md:KR6r0157_X_002-0275c>¶嗣而達觀
標師為雲居膺之子不省達觀何從得其¶實耶然清凉
<pb:KR6r0157_WYG_002-68a>
法眼去師之世不逺作賛詞其叙如𫝊¶燈所載則五家
之論又可疑也十𤣥之詞其次叙當¶視其題目皆連聮
而作前五首示其旨要後五首使¶履踐之然八首皆兩
字為題意雖相貫而詞句疊為¶起伏初曰心印偈末曰
無心猶隔一重闗故又作祖¶意偈首曰真機争墮有無
功故又作真機偈首曰豈¶與塵機作繋留故又作塵異
偈中曰三乗分别強安¶名故又作三乗次苐耳此乃其
所示之旨要也至其¶六則曰反本偈末曰還鄉曲調如
<pb:KR6r0157_WYG_002-68b>
何唱故又作還鄉¶偈其末曰更無一物獻尊堂是為正
位坐却則非妙¶挟故又作回機機妙則失宗尚存知見
是謂大病故¶又作轉位轉位則所謂異𩔖中行異𩔖全
偏却須歸¶正使血脉不斷故又作一色過後此乃使之
履踐之¶意也五家宗派亦云一色過後但塵異為塵中
有異¶而已¶
南禪師風度凝逺人莫涯其量故門下客多光明¶偉傑
名重叢林有終身未嘗見其破顔者予聞之厚於¶義者
<pb:KR6r0157_WYG_002-69a>
薄扵仁師道也師尊而不親厚扵仁者薄於義¶親道也
親親而不尊南公之意豈不以是哉¶
醉里有狂僧號戒道者依止聚落無日不醉然吐詞¶怪
竒世莫能凡聖之有飲以酒者使自為祭文戒應¶聲曰
惟靈生在閻浮不瞋不妬愛喫酒子倒街卧路¶直待生
兠率陀天爾時方不喫酒故何以故净土之<md:KR6r0157_X_002-0276a>¶中無酒得
沽¶
金剛般若經以無住為宗以無住為宗則宜其所談¶皆
<pb:KR6r0157_WYG_002-69b>
蕩相破有纎塵不立也而經賛福勝者半之持戒¶修福
者有為事耳而世尊荅能扵此經生信心者必¶此人何
也¶
王文公罷相歸老鍾山見衲子必探其道學尤通首¶楞
嚴嘗自䟽其義其文簡而肆畧諸師之詳而詳諸¶師之
略非識妙者莫能窺也每曰今凡㸔此經者見¶其所示
性覺妙明本覺明妙知根身器界生起不出¶我心竊自
疑今鍾山山川一都㑹耳而㳺於其中無¶慮千人豈有
<pb:KR6r0157_WYG_002-70a>
千人内心共一外境耶借如千人之中¶一人忽死則此
山川何嘗隨滅人去境留則經言山¶河大地生起之理
不然何以㑹通稱佛本意耶¶¶
　
　
　
　
　
<pb:KR6r0157_WYG_002-70b>
　
　
　
　
　
　
　
　林間錄卷下
